Ollaan tässä just Rabben kanssa wappua viettämässä ja ui juma!! AS:n 
teltalla Ulliksella oli joku TEOLLISUUSMASIINA jakamassa juotavaa! Näin sitä 
työphuksien hommat viedään käsistä robotisaatiolla. Ihan HYVÄT muumimehut 
niillä siellä oli, mutta ei mikään vedä vertoja Simolle, joka pohjautuu 
tietysti aitoon TURBOHIIVAAN!!! Panolan harrastekuntakin kalpenisi Rabben 
neljännen polven juomanlASkutaidoille. Limen ja muiden ainesosien koostumus on 
tietysti salaisuus.

Jo viime viikolla oltiin saatu valmiiksi munkkitaikina AKATEEMISEN pohjatyön 
voimin kun suoritettiin fysiikan laitoksen ERITTÄIN customina erikoistyönä 
kokonaisvaltainen taustatutkimus eri valmistajien taikinoiden koostumuksesta. 
Ennen massaspektrometrin käyttöä toki suoritettiin valistuneet arvaukset 
erinäisten salaisten reseptien pohjalta. Rabben serkun mimmi itseasiassa 
opiskelee ravitsemustiedettä Viikissä Helsingin yliopistolla, saatiin siltä 
PERIN tarkat suositukset!

Jo huhtikuun puolivälissä ihmiskimblen makkaralounaalla koestettiin Rabben 
veljen tippaleivät. Näiden pintaviimeistelyyn oli käytetty ERIKOISHIENOA 
tomusokeria -- ei toivoakaan löytää kyseistä tavaraa Otaniemen alepasta. 
Käytiin Tapiolan STOCKMANN HERKUN leivontaosastolta asti hakemassa!! 
Mielettömien sokeriöverien (hienojakoinen aines imeytyy jo suun limakalvoilta 
VÄLITTÖMÄSTI) innoittamana otettiin osaa kimbleenkin. En oikeen muista miten 
siinä kävi...

Se kuitenkin meidän ravinnostamme. Tässä Ulliksella myytiin viimeiset ÄPYT. 
Hieman nolottaa, että meni näin myöhäiseksi (otettiinkin kyllä suurin 
mahdollinen diili!) mutta sehän on kiinni vain Rabben isovanhemmista, jotka 
saapuivat työkomennukselta NORJASTA aitoa kotimaista työjuhlaa viettämään 
vasta nyt ja halusivat erityisesti autenttisen 
wappulehdenvastaanottamiskokemuksen. Tehtiin herrasmiehinä palvelus ja 
varattiin niille lehdet etukäteen.

Legendaarinen hölmöjen vitsien shitpost-kulttuuri ponnisti muuten 
sitsikilpailuissakin liki tempauksenomaisella tavalla, kun ympäröitiin KOKO 
alvari kakkahymiöillä ja pelleilystickereillä haha!! Harkittiin samaa tänne 
koko Ullikselle, mutta laskettiin ettei koko Otaniemen tulostimissa olisi 
LÄHESKÄÄN riittänyt muste! Täytynee hankkia sponssi ensi vuodelle. 
Vallattiin sitsien jälkeen Radiodiodin kontit ja shitpostattiin ÄÄNEEN! 
Meneillään ollut radiokuunnelma meni ihan hämilleen ja lopulta oli täysin 
juonessa mukana, mikä tietysti oli täysin odotettavissa. Värjättiin 
asianomaisten päät violetilla hiussprayllä kiitokseksi ymmärryksestä. DJ 
vain nauroi.

Nyt pitää lopettaa tällä erää. Tuolla lavalla alkaa just Futuricen 
exclusive Whappu-voittajan julistus-juhlistus ja juuri MEIDÄN kiltamme on 
viime hetkinä hiponut voittopisteitä. Siirrytään lavaa kohti 
paukkuserpentiinit TANASSA! Katsotaan miten äijien käy…

