---
layout: post
title:  "Kaikkea kivaa Gambinasta"
date:   2017-01-24 23:39:46 +0200
categories: gt_testaa
magazine: 1/2017
print_order: 8
image: "/static/2017-02/kyykka-onni.jpg"
caption: Kuvaaja Jan Juvonen
author: Jan Juvonen ja Niilo Metsälä
ingress: Jonkunhan se oli tehtävä. Nimittäin kokeilla makuaistiharhoja ja kulinaarisia elämyksiä tuottavia maailman luokan gourmet-herkkuja, joissa on erittäin suuressa roolissa kaikkien lempijuoma – Iso G eli Gambina.
---

**Tofua / possua Gambina marinadissa**
- Tofua
- Possua
- Öljyä
- Gambinaa

Mausteita maun mukaan (pippuri, suola, grillimauste ja savustettu pippuri yms.)
Sekoitetaan öljyä ja G:tä noin 50/50 suhteella, lisätään mausteet ja hierotaan lihaan sekä tofuun. Jos halutaan, niin kasvis- ja liharaaka-aineet voidaan pitää erillään, kuten tällä kerralla tehtiin. Annetaan marinoitua niin pitkään kuin mahdollista ja paistetaan lopuksi pannulla. Maistuu hyvältä oluen kanssa.

*Olis ollu parempaa, jos ois kerenny marinoitumaan pidempään. Pitää kokeilla uudestaan pidemmällä marinoitumisajalla. 2.7/5*

**Gambinalohkoperunoita**
- Perunoita
- Grillimaustetta
- Pippuria
- Gambinaa

Lohkotaan perunat, laitetaan ne vuokaan ja heitetään päälle mausteita. Lopuksi kaadetaan Gambinaa päälle ja paistetaan uunissa. Taivaallinen lisuke lähes mille tahansa ruualle.

*Ihan super hyvää! Ei ois kyllä uskonu. Varmaan parasta mitä illan aikana tehtiin! 5/7*

**PunaG-kastike**
- Valmispunaviinikastike
- Gambina

Valmistetaan lähes ohjeen mukaan, mutta korvataan vesi Gambinalla kokonaan tai osittain. Toimiva kastike liharuuille.

*Hyvää! Possu saa vähän lisää Gambearomia! 3/5*

**Gambinahyytelö**
- Liivatelehtiä
- Gambinaa

Valmistetaan, kuten hyytelö yleensä valmistetaan. Helppo ja maistuva herkku tilaisuuteen kuin tilaisuuteen.

*Jos tykkää Gambesta, niin tykkää tästä vielä enemmän. Varma herkku! 4.5/5*

**Gambinatäytekakkua**
- Täytekakkupohja
- Mansikkahilloa
- Banaania
- Kermavaahtoa
- Gambinaa

Kostutetaan kakkupohja Gambinalla ja sekoitetaan mansikkahilloon Gambinaa. Levitetään pohjaan mansikkahilloa ja asetellaan banaaniviipaleita päälle. Asetellaan toinen kerros päälle ja levitetään siihenkin mansikkahilloa. Asetetaan kansi päälle ja kuorrutetaan kakkukermavaahdolla. Kannattaa laittaa kakku viileään odottamaan tarjoilua. Ja koristella kakku Gambinapisaroilla juuri ennen tarjoilua maksimaalisen makunautinnon saavuttamiseksi. Tarjoillaan Gambinan kanssa. Sopii esimerkiksi syntymäpäivälahjaksi hyvälle ystävälle.

*En yleensä tykkää kakuista, enkä kyllä tykkää nytkään. Pahaa! 0.5/5*

**Glömbina – unohtumaton kokemus**
- Glögiä
- Gambinaa

Lämmitä glögi, sekoita Gambina siihen hyvällä suhteella. Herkullinen juoma, joka tuo mieleen lapsuuden joulut.

*Tosi jees! Vois dokaa tätä ens jouluna. 3.9/5*