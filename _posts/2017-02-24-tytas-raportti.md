---
layout: post
title:  "Matkaraportti: TYTAS"
date:   2017-02-23 12:20:00 +0200
categories: matkaraportti
magazine: 1/2017
print_order: 2
image: "/static/2017-01/risteily.jpg"
author: Jan Juvonen
ingress: Kuten jo monien vuosien ajan, niin myös tälläkin kertaa, pieni aASidelegaatio lähti hauskuuttamaan pitkäaikaisia ystäviään teologeja heidän perinteiselle risteilylleen. Risteily oli mitä ilmeisimmin suunnattu kaikille Suomen teologeille, sillä itse ainakin tapasin useita eri paikkakunnilta saapuneita edellä mainitun akateemisen taustan omaavia henkilöitä.
---
Laivayhtiö: Viking Line

Laiva: M/S Gabriella

Lähtöaika- ja paikka: 12.1.2017 klo 17:30, Helsinki

# Valmistelut

Monien muiden aASien tavoin myös minulle oli päivän selvää, että lähden tälle kyseiselle risteilylle ja siksi aloinkin hyvissä ajoin haalimaan itselleni hyttitovereita. Missiota helpotti huomattavasti joskus aiemmin luotu Telegram-ryhmä, jonne aloin huutelemaan sopivaksi katsomanani ajankohtana. Hyttiseuruehan löytyi nopeasti, hytin sisäinen viestintäkanava perustettiin ja luksushytti varattiin edulliseen hintaan. Risteilyn lähestyessä lopullinen matkaseurue alkoi pikkuhiljaa muodostua. Viimeisiä muutoksia hyttikokoonpanoihin tehtiin kuitenkin vielä muutamia tunteja ennen laivan lähtöä. Yhteislähtö Otaniemestä tapahtui 15.23 ja tämän jälkeen menimme tankkaamaan itsemme ns. Litran pizzoilla. Terminaaliin saavuttuamme hyttiseurueemme kohtasi hieman vaikeuksia, sillä matkan varaaja oli perunut osallistumisensa aikaisemmin ja kenelläkään muulla ei ollut Viking Club -jäsenyyttä. Ongelmasta tosin selvittiin, mutta jouduimme pienen lisämaksun lisäksi ottamaan halvemman hytin :(

# Helsinginstä Tukholmaan

Kankeahkon alun jälkeen pääsimme kuin pääsimmekin vihdoin laivaan ja löysimme jopa oman hyttimme (5811). Kuten risteilyillä yleensä, niin myös tälläkin kertaa vaihdoimme hyttiin majoittautumisen jälkeen osoitteita muiden hyttiseurueiden kanssa, jotta tietää minne kannattaa soittaa keskellä yötä ja muutenkin. Pienen pööpöilyn ja mälväämisen jälkeen oli edessä tuliaisten ostaminen TAXFREEstä, jonka edessä olimme jonottamassa hyvissä ajoin ennen liikkeen aukeamista. Jonossa tapasimme myös liudan teologiystäviä, joiden kanssa vaihdettiin kuulumisia. Tämä osuus matkasta sujui hyvin pääasiassa hengaillen omissa hyteissä ja pelaten papupeliä. Ajoittain joku teologi tuli moikkaamaan. Lähdettiin jossain vaiheessa Tarun kanssa laulamaan karaokea – kai sielläkin joitain teologeja oli. Loppuillasta risteilyllä vallitsi erittäin kova sumu ja myrsky.

# Tukholmassa

Aamulla M/S Gabriellan saavuttua turvallisesti perille päätimme, että on aika käydä jälleen kerran katsomassa, minkälainen mahtaa olla rakkaan länsinaapurimme pääkaupunki. Perinteitä noudattaen delegaatiomme jakautui kahtia: sushi- ja pubitiimiin. Itse kuuluin tietysti jälkimmäiseen. Matkalla vanhaan kaupunkiin halusimme kuitenkin löytää Pressbyrån (ruotsalainen ärrä), koska joillakin oli jostakin käsittämättömästä syystä hirveä jano ja fantaa tarvittiin. Vihdoin fantan janon sammutettuamme lähtimme etsimään Wirström's pubia, joka löytyi, mutta ei ollut auki, joten suuntasimme nörttikauppaan, josta minä ja Santeri ostimme todella huikeat Black Mesa -mukit – jonnet ei muista! Sitten ei muuta kuin pubiin burgerille ja oluelle. Maittavan aterian ja muutaman tuopin jälkeen suuntasimme takaisin laivaan.

# Tukholmasta Otaniemeen

Paluumatka oli hieman sumuisempi kuin tulomatka johtuen varmaan pubissa nautittujen tuoppien määrästä. Ja siitä, että pelasimme Aavelaivaa (Titanic absintilla ja sokerivedellä). Kimblellä saattoi myös olla osuutta asiaan. Jos en aivan väärin muista, niin saatoimme hieman testata uuden puheenjohtajan puheenjohtamistaitoja. Kävimme myös rentoutumassa kylpylässä. Myöhemmin illalla menimme taas laulamaan karaokea Tarun ja joidenkin teologien kanssa. Alunperin minun piti ottaa tämä ilta iisisti, koska seuraavana päivänä olisi pre-season -peli Aalto Predators vs. TUAS Tornadoes, mutta löysin tosi mukavia teologeja hengailemasta joltain kannelta ja päätin liittyä heidän seuraansa, ja tiedättehän mitä ajalle käy, kun on hauskaa. Menin nukkumaan joskus noin kuuden aikoihin aamulla. Laivasta päästyämme kävimme tottakai vielä litran pizzalla.

# Summa summarum

Risteileminen teologien kanssa on huippua, mutta on ikävää, että tavaroiden määrä moninkertaistuu laivamatkan aikana. Todella hauska reissu ja suosittelen niillekin, jotka eivät syystä tai toisesta tulleet mukaan!

