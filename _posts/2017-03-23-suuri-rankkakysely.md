---
layout: post
title:  "Suuri rankkakysely"
date:   2017-03-23 12:00:01 +0200
categories: rankka
magazine: Rankka/2017
author: Juuso Mikkonen
ingress: Ei Rankkaa ilman jonotusta! Tänä vuonna GT:n toimitus jalkautui jonottavan aASikansan joukkoon ja suoritti suuren kyselyn vastatakseen moniin rrrRankan ikuisuuskysymyksiin.
print_order: 5
---

Kyselyyn saatiin kymmenen (10) vastausta, joista yksi hylättiin duplikaattina. Käytetty otanta on siis kokonaisuudessaan N=9.

#### 1. Monesko Rankka?

Vastaukset jo koettujen rrrRankkojen määrästä jakautuivat selvästi kahtia. Toistaalta mukana on kiitettävä määrä phukseja ja muita ensikertalaisia, toisaalta nähtävissä on joukko kolmatta kertaa mukaan selvinneitä. Huomattavaa on, ettei n:nän Rankan veteraaneja löydy vastanneiden joukosta.

Rankan ilmoittautumislomakkeen vastaava kysymys antoi reilun kolmenkymmenen normalisoidulla otannalla noin 2,6 rrrRankkaa tuleva mukaan lukien.

![](/static/2017-rankka/graafi1.png)

#### 2. Gambina vai hehkuviini?

Vaikka parhaan vastauksen ikuisuuskysymykseen oikeasta Rankkajuomasta antaa todennäköisesti GT:n asiantunteva testiryhmä, päätettiin kysymys esittää myös jonottajille. Vastaukset jakautuivat huomattavan tasaisesti. Kysymyksenasettelusta jätettiin pois IE:n klassinen alkoholiton kotiviini.

![](/static/2017-rankka/graafi2.png)

#### 3. Onko poikaa jäljellä?

Kyselyn kolmas kysymys esitetään tyypillisesti killan emännälle tai isännälle,mutta mitä vastaavat jonottajat? Data näyttää, että kysymykset pojan tilasta kannattaa jatkossakin ohjata IE:lle, sillä kiltalaisten tietämys aiheesta ei varsin vakuuttanut. Yksi (1) vastaaja arveli poikaa olevan. Kahden mukaan poikaa ei ole. Loput vastaukset menevät kategorian “muu”. Mylvari mainittiin useammassa näistä.

![](/static/2017-rankka/graafi3.png)

#### 4. Parhaat rrrRankkamuistot

Mikään ei ole mukavampaa puuhaa jonottaessa kuin muistella menneiden reissujen seikkailuja. Vastaajilta löytyi kiitettävän paljon muistoja menneiltä matkoilta. Alla muutamia kohokohtia nimettömästi.

*“Bussin tunnelman muuttui kuin sinikäyrä siinä kohtaa kun ensin ajetaan olvin tehtaan suuntaan. Ja jatketaan ohi. Kunnes selviää, että ollaan menossa Genelecille. Paitsi ettei Genelecillä tiedetty että olemme tulossa. Excu oli kuitenkin erinomainen ja kaikki tyytyväisiä.“*

*“Kuskien parhaat: kuski voitti huonoin vitsi -kilpailun ja toinen kuski uhkasi etukäteen heittää ulos kaikki, jotka eivät nauti riittävästi alkoholitonta kotiviiniä.”*

*“Oltiin käppäilemässä (lue: hoippumassa) Hullusta Pullosta kohti Vaasan majapaikkaa ja törmättiin siinä sitten kävelykadulla vaasalaisiin teekkareihin. Pullon kierrettyä todettiin, että nyt otetaan kyllä selfie ja niin tehtiin. Ainut vaan, että kuvassa ei näy ainuttakaan vaasalaista teekkaria.”*

*“mitkä?”*


#### 5: Arvaa rrrRankan 2017 yöpymiskaupungit (voittajalle luvassa palkinto)

Viimeisenä asiana kysyimme veikkauksia eräseen Rankan jännittävimmistä aspekteistä – mihin me oikein olemme menossa? Data-analyytikkomme mukaan yllättävimpiä tuloksia ovat viime vuoden pysähdyspaikan Oulun suuri menestys sekä varmana pidetyn Tampereen maltillinen tulos. Seinäjoen kolmen äänen tulos toi Pohjanmaalle ennakoitua suuremman kannatuksen. Vain yksi vastaaja uskoi Rankan ylittävän valtakunnan rajat ja päätyvän aina Tallinnaan saakka.

![](/static/2017-rankka/graafi4.png)

Jäämme jännityksellä odottamaan, kenen vastaajan rivi osuu lähimmäksi. Kultaisen Tomaatin päätoimittaja-data-analyytikko julistaa ja palkitsee onnellisen voittajan Rankan viimeisenä päivänä.

*Päivitys: oikeaa riviä rrrRankkakaupungeista ei saatu ja lopulta palkinto meni tasan viiden henkilön joukolle, joista jokainen arvasi oikein yhden kaupungin.*
