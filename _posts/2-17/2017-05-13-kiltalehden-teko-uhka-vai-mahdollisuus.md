---
layout: post
title:  "Kiltalehden teko – uhka vai mahdollisuus?"
date:   2017-05-03 12:00:00 +0200
categories: pääkirjoitus
author: Juuso Mikkonen
ingress: "Tervetuloa uuden Kultaisen Tomaatin pariin. Jälleen vuosi on edennyt muutaman kalenterin lehden edellisestä numerosta, kilta on palautunut Wapusta ja toimitus jännittää, ehtivätkö lehdet eskalaatiosillikselle. Jos luet tätä lehteä edellä mainitussa tapahtumassa, tarjoa juoma lähimmälle toimituksen jäsenelle ja tiedä, että tämä on tehnyt kaikkensa. "
image: "/static/2017-rankka/juuso.jpg"
magazine: 2/2017
print_order: 1
---

Niin kauan kuin muistan, GT on testannut. Se, mitä ei tiedetä, voidaan selvittää testaamalla. Se, mikä jo tiedetään, voidaan testata silti, jos se on hauskaa. Joskus testit tuottavat maailmaan uutta ja merkittävää tietoa, joka vie ihmiskuntaa askelen lähemmäs singulariteettiä. Joskus testistä jää hauska tarina ja yksi kulmakarva lähtötilannetta vähemmän. Kaikki tämä tieteen nimissä – tietenkin.

Vuoden (arviolta) kolmas numero pureutuu tähän yhteen lehden pyhimmistä, testaamiseen. Aihevalinta syntyi luonnollisesti: kun toimitus ryhtyi viikon tai kaksi liian myöhään suunnittelemaan seuraavaa numeroa, huomattiin, että erilaisia spontaaneja testiartikkeleja oli kertynyt vuoden mittaan mukava määrä. Onkin hyvä muistaa, että testaaminen ei ole aina tietoista toimintaa, vaan alkukantainen vaisto, joka ohjaa aASia alitajuisesti. 

Kultainen toimitus kannustaa myös lukijoitaan kaikenlaiseen testaamiseen. Hyvä paikka aloittaa on esimerkiksi Eskalaatio. 

<br>

For science!

Juuso Mikkonen

Päätoimittaja
