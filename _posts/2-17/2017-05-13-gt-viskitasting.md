---
layout: post
title:  "GT testaa: Viskit"
date:   2017-05-03 12:00:00 +0200
categories: gt_testaa
author: Juuso Mikkonen, Konsta Hölttä
image: /static/2017-02/viski2.jpg
ingress: "Kultaisen toimituksen viskijaos suuntasi eräänä toukokuisena iltana Sipsitilarockin jatkoilta suorittamaan viskimaistelua tieteen ja yhteisen hyvinvoinnin nimissä. Hyvinvointi pysytteli kaukana toimittajista seuraavana aamuna."
magazine: 2/2017
print_order: 6
featured: 3
---

Toimittajat tutustuivat taustatyönä myös oikeaoppiseen maistelutekniikkaan Richard Patersonin oppien mukaisesti. Tärkeäksi osaksi testiä muodostui dialogi viskin kanssa, joka viritti aistit oikeaan tunnelmaan itse maistamista varten. Lasia ei sentään huuhdottu viskillä, saati tyhjennetty tämän jälkeen herrasmiesmäisesti juoma olan yli heittäen.
 
Hyvän tieteentekotavan mukaisesti erilaiset placebo-vaikutukset eliminoitiin kontrolliryhmän avulla. Koeryhmän maistellessa viskiä kontrolliryhmä kuvitteli maistelevansa myös, vaikka makasi todellisuudessa sohvalla tiedottomassa tilassa.

<img src="/static/2017-02/viski.jpg">

### Ardbeg 10 Year Old Single Malt

- 46.0 %
- Alkon luonnehdinta: “Vaaleankeltainen, täyteläinen, voimakkaan savuinen, terävä, kypsän hedelmäinen, tervainen, turpeinen, rodukas”
65 € (0.7 l)
 
**Konsta Hölttä**: Melko terävää; muutama tippa vettä sekaan avaa tätä vähän, etenkin jos tykkää pehmeämmästä. Kaikissa lempijutuissani on savua, ja tämä on erittäin savuinen ja mainio. Voimakas ja turpeinen maku, jota ennustaa jo tuoksu. Plussaa pullosta, joka on ihan sikamagee. Ardbeg on muuten myös erään Nvidia Tegra T124 -masiinan devkit.
 
**Juuso Mikkonen**: Viskin maistaminen alkaa tervehdyksellä. Ardbegin savuinen aromi toivottaa maistajan tervetulleeksi jo ensisanojen yhteydessä. Ensimmäinen siemaus on vahva ja ryhdikäs – toisin kuin testaaja, joka on tässä vaiheessa iltaa jo veltto ja puoliunessa. Veden sopivan annostelun (15 tippaa lasiin, kaksi litraa sängyn viereen aamua varten) jälkeen kokemus on kokonaisvaltaisen elämyksellinen. Tätä on maisteltava toistekin.
 
### The Macallan Fine Oak 12 Year Old Single Malt

- 40.0 %
- Alkon luonnehdinta: “Kullankeltainen, keskitäyteläinen, lämmin, pehmeän maltainen, runsaan hedelmäinen, tyylikkään tamminen”
67.89 € (0.7 l)
 
Konsta: Jo tuoksu kertoo lukuisista eroavaisuuksista aiempaan. Makeampi, hedelmäinen. Tämä ei välttämättä tarvitse vettä. Suussa pyörittelyllä löytyy lämmintä pehmeyttä ja hedelmiä. Jälkimaku on vahvempi ja maistuukin kunnolla vasta nieltynä. En mielelläni maksaisi tästä ihan näin paljoa. Macallan on muuten myös erään Nvidia Tegra T114 -masiinan devkit.
 
Juuso: Macallanin aromi on Ardbegiä hienostuneempi ja vivahteikkaampi. Mausta ei välity samanlainen ryhdikkyys ja voima kuin Ardbegin ja kuten kollegakin totesi, toimii Macallan paremmin ilman vettä. Tällöin hienot aromit pääsevät täyteen oikeuteensa. Jälkimaku jättää testaajan kaipaamaan lisää. Macallanin sijoitus testissä on kunniakas toinen sija – ainakin parempi kuin Jack Daniels.
