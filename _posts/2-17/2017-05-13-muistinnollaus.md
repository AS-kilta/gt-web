---
layout: post
title:  "GT testaa: Muistinnollaus 11111"
date:   2017-05-03 12:00:00 +0200
categories: gt_testaa
author: Jan Juvonen, Kaisa Hynynen ja Onni Lampi
ingress: "Toimitus sai jälleen kerran loistavan idean, kun kauniin kuulaana maaliskuun päivänä kultaisista toimittajista koostunut iloinen kolmikko kohtasi toisensa Muistinnollaus 11111:n kokkareilla. Mikä olisikaan parempi tapa juhlistaa 31-vuotiasta Tietokiltaa kuin tieteen nimissä! Otimme siis tehtäväksemme testata Muistinnollauksen ja selvittää, mitä nämä vuosijuhla-nimellä kulkevat bakkanaalit sisältävät."
image: /static/2017-02/m0.png
caption: "Toimitus iloisena cocktail-tilaisuudessa. Kuvaaja: Joku iloinen äijä."
magazine: 2/2017
magazine: 2/2017
print_order: 7
---
 
Muistinnollaus 11111 alkoi hyvin iloisissa tunnelmissa T-talon aulassa. Cocktail-tilaisuus oli hyvin perinteinen lahjanantoineen ja virallisuuksineen. Näimme kuitenkin suuren mahdollisuuden tässä tilaisuudessa, sillä tarjoilut olivat erinomaiset, Athenen kiltahuone aivan vieressä ja valokuvausseinä odotti kutsuvasti yläkerrassa. Allekirjoittaneella oli maailmanluokan kännijännä, joten päätin helpottaa oloani kellottamalla muutaman lasin skumppaa. Tämä antoikin erinomaisen pohjan illan juhlallisuuksille. Toimitus hyödynsi muutenkin erittäin vahvasti cocktail-tilaisuuden tarjoiluja ja muita fasiliteetteja. 
 

Ilomielisten ja -liemisten kokkareiden jälkeen suuntasimme busseilla matkamme itse pääjuhlaan Musiikkitalolle. Tässä kohtaa toimitus taisi hukata toisensa. Varmuutta tästä ei kuitenkaan aivan ole, sillä tällöin nuo aiemmin kellotetut skumpat olivat ehtineet jo alkaa vaikuttaa. Saimme odottaa pääjuhlan alkua hieman pidemmän tovin, mutta se ei juhlavieraita haitannut, sillä täälläkin seura oli mitä mahtavinta ja skumppa virtasi. Kun pääsimme viimein pöytiin, toimitus sai loistavan älynväläyksen, jonka johdosta myös tämäkin Gt testaa-artikkeli saa nähdä päivänvalon. Nohevina toimittajina aloimme tehdä pääjuhlasta muistiinpanoja, jotka kirjoitimme kauniin vaaleanpunaisen kirjekuoren kylkeen. Tässä vaiheessa onkin siis hyvä siirtyä näiden muistiinpanojen pariin. Mainittakoon vielä, että muistiinpanojen sisällön lisäksi illan olotila välittyy vahvasti myös kirjoitustyylistä, joka on hieman epäselvä.

<img src="/static/2017-02/m0-1.jpg">
*Toimitus iloisena pääjuhlassa. Kuvaaja: Kaisa Hynynen.*
 
“Kaipaan nyt hieman viiniä”, kommentoi Onni pääruoan ja tauon jälkeen ja jatkoi toteamalla, että M0 on “Melkein kuin AS:n Wappusitsit”. Toimitus oli kummastakin kommentista yhtä mieltä. Ilta jatkui näiden mietteiden ja erilaisten ohjelmanumeroiden siivittämänä. Illalla juhlakansalle esiintyi Talentistakin tuttu Lauri Schreck, joka näppäili kanneltaan huikealla tavalla. Toimitus kommentoi esitystä seuraavasti: 
“Esiintyjällä oli hyvin yhteensopivat vaatteet ja kannel, puku oli samettia tms. jotain kivaa kangasta. Näppäili kannelta kauniisti. “Stayin’ alive” → huh nyt lähtee. “I’m sexy and I know it” → tää äijä.”

<img src="/static/2017-02/m0-2.jpg">
*Onni iloisena silliksellä. Kuvaaja: Kaisa Hynynen.*
 
Juhlissa pidettiin myös puheita, hyviä ja huonoja, mutta ei niistä sen enempää. Ruoka maistui toimitukselle mainiosti ja jälkiruoka kirvoitti seuraavanlaisia ajatuksia:
Jan: “Kunnon hyvä”.
Onni: “Aika creme brulee, aika appelsiinisalaatti. Siinä on jopa kaksi palaa appelsiinia. Jos saisin päättää, niin kaikki jallu tuhottaisiin Otaniemestä.”
Pääjuhlan jälkeen siirryimme busseilla jatkamaan iltaamme Otaniemeen jatkoille Täffälle. Jatkot oli. Jatkojen jälkeen ei ole paljon muistikuvia. Sillis oli hyvä.
 
Tl;dr: Oli kivaa, muisti meni. 
