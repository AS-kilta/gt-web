---
layout: post
title:  "aASitarina #4: Kuinka puhujanpönttö päätyi takaisin killan käyttöön"
date:   2017-04-13 00:00:00 +0200
categories: aasitarina
image: "/static/aasitarina/puhujanpontto_stimulaatiossa.jpg"
caption: "Kuvassa !111111:n edustus IE-ikäjärjestyksessä: Aapo Rantala ('13), Juho Sundin ('08), Salla Ojala ('09), Antti-Ville Vaari ('10), Ville Tissari ('10), Antti Toivanen ('11), Laura Gröhn ('12), Henry Sanmark ('13), Mikko Mustonen ('14), Eero Santamala ('14), Jan Juvonen ('15), Sami Pukkila ('15), Noora Salminen ('16), Kaisa Hynynen ('16). (© Konsta Hölttä)"
ingress: Neljäs aASitarina tulee videoituna Aapo Rantalan ('11) suusta Stimulaation koktailtilaisuudessa 2015. !111111:n tervehdyksen yhteydessä hän kertoo tarinan, kuinka JMT1:n remontin seurauksena killan puhujanpönttö päätyi hänen kämpilleen sekä videolla lopulta Stimulaatio-lahjana takaisin killan päänvaivaksi. Videon kruunaa Juho Sundinin kuhaläppä.
author: Juho Salmi
---

(Metatakaumatorstai #4 uusien aASitarinoiden puutteessa! Kirjoittakaa lisää! Tämä tarina julkaistiin alunperin [AS20v-Facebook-sivulla 2016-12-22](https://www.facebook.com/AS20v/posts/442102656177425).)

<div style="position:relative;height:0;padding-bottom:56.25%"><iframe src="https://www.youtube.com/embed/-ebSlFOJMyM?ecver=2" frameborder="0" style="position:absolute;width:100%;height:100%;left:0" allowfullscreen></iframe></div>

"Arvon hallitus, hyvät juhlavieraat.

Kauan on jo aikaa kulunut siitä, kun Automaatio- ja systeemitekniikan killan virallinen puhujanpönttö näki ensi kertaa päivänvalon. Pönttö oli ahkerassa käytössä Stimulaatioissa vuosittain. Mutta sitten tapahtui jotain ja pönttö unohdettiin. Se tungettiin Takapeppuun. Siellä se eli onnellisia eläkepäiviään autuaan tietämättömänä tulevaisuuden kohtalosta.

Olipa kerran vuosi 2013. Vanha kunnon JMT1 oli todettu hieman liiankin vanhaksi ja kunnolliseksi, joten oli peruskorjauksen aika. Niinpä myös Kulttuurikäytävä remontoitiin. Tämä tietenkin tarkoitti sitä, että varastot oli tyhjennettävä. Killoille oli ilmoitettu päivä, johon mennessä varastojen pitää olla tyhjiä, koska sitä seuraavana päivänä alkaisi remontti. Nohevia kun oltiin, niin mehän ei mitään jätetty viime tinkaan vaan aloitettiin tyhjennysoperaatio hyvissä ajoin. Eli siis sinä vikana päivänä kello kahdeksan illalla.

Siinä sitten huomattiin, että tavaraa onkin aika paljon ja mietittiin että mihin näitä voisi tunkea. Kaikkea ei kuitenkaan kehdannut viedä ASkiin ja epätoivo alkoi iskeä viimeistään siinä vaiheessa kun varastosta löytyi ASkin keittiön ovi joka oli ihan helvetin iso. Onneksi se annettiin Athenelle vujulahjaksi, niin päästiinhän sentään siitäkin paskasta eroon.

Näimme valoa tunnelin päässä, ja lopulta varastossa oli enää se vanha puhujanpönttö viidessä osassa. Siinä sitten todettiin, että ei tätä jaksa roudata minnekään ASkiin, eikä autoakaan ole. Se sitten vietiin mun vintille, kun asuin kätevästi lähellä Ossinlinnassa. Siellä pönttö majaili mukavasti 2,5 vuotta kunnes totesin, että nyt haluun tästä eroon ja tässä sitä ollaan.

Arvon naiset ja herrat !111111 on ehostanut ja uudelleenkoonnut Automaatio- ja systeemitekniikan killan virallisen puhujanpöntön ja haluaa täten lahjoittaa sen takaisin killalle. Toivomme, että pönttöä käytettäisiin kaikissa killan järjestämissä tilaisuuksissa, oli kyseessä sitten saunailta tai konttauskauden avajaiset, mutta pelkäämme, että te hajotatte tän ja viette takasin sinne saatanan Takapeppuun. Puhuessa tulee kuitenkin aina ihan hirveä jano, joten eiköhän mennä siihen asiaan."

Keräämme aASitarinoita [AS20v-historiikkia](https://www.facebook.com/AS20v/) varten. Taltioi ihmeessä omakin tarinasi: [tinyurl.com/aASitarina](http://tinyurl.com/aASitarina)
