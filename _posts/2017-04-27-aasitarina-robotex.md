---
layout: post
title:  "aASitarina #5: Robotex-seikkailu"
date:   2017-04-27 00:00:00 +0200
categories: aasitarina
image: "/static/aasitarina/robotex.jpg"
caption: "Ei muistikuvaa, kuka tämän kuvan otti, mutta tässä ollaan jatkoilla muistaakseni etsimässä housujani."
ingress: Viides aASitarina on Juho Salmen ('08) kertomus Robotex-messuista ja Tallinnan teekkareista.
author: Juho Salmi
---

(Metatakaumatorstai #5 uusien aASitarinoiden puutteessa! Kirjoittakaa lisää! Tämä tarina julkaistiin alunperin [AS20v-Facebook-sivulla 2016-12-29](https://www.facebook.com/AS20v/photos/a.428363544218003.1073741828.258282037892822/449751015412589).)

"Koneinsinöörikillan ulkoministerinä toiminut ystäväni, Joonas "Käkä" Kähkönen, otti syksyllä 2010 yhteyttä. Hän oli lähdössä [Mehaanikateaduskonna Üliõpilasnõukogu MehÜN](https://www.ttu.ee/mehaanikateaduskonna-uliopilasnoukogu/):in eli [Tallinna Tehnikaülikool](https://www.ttu.ee/)in eli Tallinnan teknillisen yliopiston koneteekkareiden vieraaksi heidän järjestämilleen [Robotex](http://www.robotex.ee/)-messuille. Koska robotit ovat enemmän aASien hommaa, kutsui hän minut mukaan ja pyysi keräämään mukaan pienen aASidelegaation. Sellaisen kokosinkin enimmäkseen istuvan 2010 AS:n hallituksen ja tulevan 2011 hallituksen sankareista. Mukaan reissulle minun ja Käkän lisäksi lähtivät lopulta Tommi Tikkanen, Antti "Mulppi" Kangasrääsiö, Hannu "Bombo" Leppinen, Heikki "Taffis" Tahvanainen, Konsta "sooda" Hölttä ja Joonas Kröger.

Reissuun lähdettiin tietysti keulimalla mopoa Tallinnan laivan kannella kermaliköörin ja sikareiden voimalla. Robotex-messut olivat kivat, mutta niistä ei ole niin jännittävää kerrottavaa kuin sitä seuranneesta illasta. Messut ihmeteltyämme palasimme kampusmajoitukseemme, jossa meille paikalliset koneteekkarit raahasivat koppakaupalla kaljaa. Tämän innoittamana jatkoimme iltaa messujen jatkoilla paikallisessa _linnassa_.

Jatkoilla halusimme kiittää isäntiä kutsusta. Vaikea sanoa, mistä idea kumpusi, mutta keksimme siinä rytäkässä uuden drinkin: skermASin eli kermalikööriä kondomista. Pienen puheenvuoron saattelemana tarjoilimme skermASia isännille tarkastettuamme kermaliköörin laadun ensin itse.

Viimeistään skermAS loi hyvän pohjan villille illalle. Kun meidät lopulta heitettiin ulos, päätimme ottaa mukaamme muutaman paikallisen koneteekkarin sekä tilata _limusiinin_ ja risteillä sillä ympäri Tallinnaa. Tunnin kruisailtuamme ajelimme jajatkoille erään koneteekkarin kämpille. Tämä limusiinilysti, 80 €, maksettiin Tommi Tikkasen taskusta. Hämillään lystin suolaisesta hinnasta Tommi totesi: "Se oli tonnin seteli."

Pienten seikkailuiden jälkeen kukin löysi omaa tietään takaisin majoitukseen. Itse sinne löydettyäni löysin Käkän nukkumasta huoneensa oven edestä. Hän oli unohtanut, että hänellä oli avain huoneeseen.

Seuraavana aamuna nautimme olotilasta Megazone-lasersodassa paikallisten koneteekkareiden kanssa sekä tutustuimme toistemme toimintaan mm. kalvosulkeisten avulla.

Suosittelenkin elvyttämään yhteistyön Aaltoa lähimmän teknillisen yliopiston kanssa esim. Robotex-reissun muodossa, sillä meininki Tallinnassa on piristävän erilaista kuin Suomessa ja ihmiset vähintään yhtä kivoja."

Keräämme aASitarinoita [AS20v-historiikkia](https://www.facebook.com/AS20v/) varten. Taltioi ihmeessä omakin tarinasi: [tinyurl.com/aASitarina](http://tinyurl.com/aASitarina)
