---
layout: wappu17-post
title:  "Wappu survival guide"
date:   2017-04-18 00:39:46 +0300
categories: wappu17
number: 18
calendar: 10
no_frontpage: true
author: Onni Lampi
image: "/static/2017-wappu/ullis.jpg"
caption: "Ullis toimii aina. Kuva: Ville Harmaala"
ingress: Otaniemen wappu on poikkeuksellinen. Se ei ala koskaan, eikä oikeastaan myöskään lopu koskaan. Wappuun on helppo eksyä ja hukata itsensä vuodesta toiseen samalla töhöyden asteella. Saattaa huomata vasta Juhannuksena, että “Ai niin piti tehdä se kandi tässä wapun jälkeen”. GTn toimitus on tästä ilmiöstä huolissaan, tässä luukussa siis lopullinen ja definitiivisen conclusiivinen survival guide wappun ajan duraatioksi.
---

#### Aikatauluta ja priorisoi
Wappuna sattuu ja tapahtuu niin paljon, että kaikkeen ei kuitenkaan ehdi paikalle. Tämän takia tehokas aikataulutus on tärkeää. Kannattaa miettiä etukäteen jokaiselle päivälle yksi, ja vain yksi tapahtuma johon osallistuu. Tällöin ehtii nauttia joka päivä täysin rinnoin. Peliliikkeitä voi toki suorittaa tarpeen ja humalatilan mukaan.

#### Osallistu ja kuluta wappumedioita
Kunnolliseen Wappuun kuuluu kiinteästi ja läheisesti erinäiset wappumediat. Wappulehtiä kannattaa lukea, myydä, ja ostaa sekä Radiodiodia kuunnella. Wappuisat mediat ovat uniikkeja, eikä niitä voi kokea aidosti walpurin ajan ulkopuolella. Tämän vuoden kuumin uutuus on myös whappu-app

#### Mene Ullikselle
Vaikka Wappubileet ovat monelle rankka koetus, on silti jokaisen itseään kunnioittavan teekkarin velvollisuus raahautua Ullikselle toukokuun ensimmäisenä päivänä. Ullikselle kannattaa ottaa mukaan:
- Käteistä rahaa
- Haalarit (opiskelijoilla)
TAI
- Poplaritakki (DI-rahi miehillä)
- Teekkarilakki
- Krapula
- Suuret määrät skumppaa
- Iloinen wappumieli

#### Nauti
Vaikka näissäkin ohjeissa on kovin tiukkoja ja armottomia linjauksia, menee kunnollisessa wapussa aina oma hyvinvointi ja improvisointi muiden antamien käskyjen edelle. Jokainen wappu on ainutlaatuinen ja siitä tulee nauttia juuri sopivalla tavalla. Wappu on onnistunut silloin kun kertaakaan wappuna ei harmita tai stressaa maalliset asiat, kuten koulu tai muut turhuudet.



