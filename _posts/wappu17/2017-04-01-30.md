---
layout: wappu17-post
title:  "WWW - Wapun Wiimehetken Walmistelut"
date:   2017-04-30 00:00:05 +0300
categories: wappu17
number: 30
calendar: 4
no_frontpage: true
author: Aku Viitanen
ingress: Oletko viettänyt kevään babylonian rattaissa tai muuten unohtanut seurata kalenterin kulkua? Pääsikö wappu, kaikesta toitotuksestaan huolimatta yllättämään? Ei hätää, sillä wappu on loppujen lopuksi mielentila (eikä onneksi säätila) ja itse juhlapäiviin kerkeää vielä valmistautua vallan mainiosti. Alla kolme vinkkiä miten kerkeät vielä wappuveturin kyytin, eikä tarvitse saapua resiinalla perästä.
---

### 1. Haalarit kuntoon

Sait jo tämän vuoden Äpy-merkkisi ja tajuat, että Julkkumerkkikin on vielä taskun pohjalla. Merkkibufferin tyhjentämiseen ei ikävä kyllä ole taianomaista ratkaisua, eli neula ja lanka kauniiseen käteen jo aamusta. Käytä kahta nuppineulaa apuna, jotta merkit pysyvät paikallaan. Jos käytettävissä on ompelukone, käytä sitä. Muista olla varovainen minkä kankaan läpi neulot, koska mikään ei ole mukavampi yllätys kuin huomata että olet ommellut molemmat jalat ja kaikki taskut umpeen. Jos tilanne on kuitenkin toivoton, saa lähimmästä askartelupaskartelukaupasta erikeeperiä, jolla merkit saa pysymään wapun yli.

![Merkit](/static/2017-wappu/www/merkit.jpg)

*Jos tilanne on päässyt näin pahaksi, kannattaa miettiä jos ensi vuonna hommat hoitaisi ajoissa.*

### 2. Kouluhommat valmiiksi

Kouluvuosia on wapun alla jokaisella jo vähintään yksi alla ja stressin alla työskentely ei tuo mitään uutta mukanaan. Unohda kuitenkin unelmat siitä että jos 2.5. jaksaisi palata sorvin ääreen. Hoida kaikki ensi viikon hommat jo nyt, niin voit nauttia stressivapaasta wapusta, eikä Ullikselta tarvitse lähteä maitojunalla kotiin. Tässä vaiheessa on hyvä käyttää Minimum Viable Product tyylistä toimintaa ja hoitaa kaikki minimillä kotiin. Jos kuitenkin koet samanlaisen ylösnousemuksen kuin Jeesus kolmantena pääsiäispäivänä, voit jatkaa korkeampien arvosanojen havittelua. Houkutus prujaamiseen voi olla kova, mutta muista silloin tämä: https://into.aalto.fi/pages/viewpage.action?pageId=3772443

Apustavia linkkejä:
- www.wikipedia.fi
- www.google.com
- www.stackoverflow.com

![Dedikset](/static/2017-wappu/www/dedis.PNG)

*Mikään ei piristä wappuilevan opiskelijan päivää paremmin kuin 1.5. deadline.*

### 3. Wappusimat sihisemään

Pahin virhe kaikista: sima unohtui. Vaihtoehtona olisi tietysi rynnätä Alepaan ostamaan valmista tuotetta, mutta kuka sitä teollista scheissea haluaisi sisäänsä tunkea? Oma sima, paras sima. Ensimmäiseksi tarvitset astian. Muodolla ei ole niinkään väliä, mutta koko kannattaa mitoittaa omien juomatarpeiden mukaisesti. Normikuluttaja pärjää vakio 10-litraisella ämpärillä, mutta kovemman luokan käyttäjille, sekä kaveriporukoille löytyy ympäri otaniemeä mukavan kokoisia molokkeja. Seuraavaksi se salainen ase, jolla tämä nektariini saadaan valmiiksi jo kuluvan päivän aikana: hiiva. Koska olemme taas hieman myöhässä, ei hiivan kanssa kannatta säästellä, jos simaan haluaa potkua.

![Hiiva](/static/2017-wappu/www/hiiva.jpg)

*Yllä sopiva määrä hiivaa kun halutaan ämpärillinen valmiiksi jo tänään!*

Yleisinä mausteina simassa toimivat sokeri ja inkivääri. Lime ei myöskään ole harvinainen näky nykypäivän resepteissä. Tässä kuitenkin vain taivas on rajana. Maustehyllyltä löytyy varmasti jotain jokaisen makuun. Muista käyttää myös mausteita runsaasti, koska aiemmin mainittu hiivan käyttömäärä voi vaatia hieman tasapainoitusta. Kun tuotos on käynyt 3-5 tuntia, on aika maistaa lopputuotosta.

![Lanssi](/static/2017-wappu/www/lanssi.jpg)

*Toimittajan wappukyyti siman testauksen jälkeen*
