---
layout: wappu17-post
title:  "Wappuhoroskooppi"
date:   2017-04-26 00:00:08 +0300
categories: wappu17
number: 26
calendar: 9
no_frontpage: true
author: Kaisa Hynynen
ingress: Wabediwabs ja swibediswabedi! Toimitus katsoi tulevaisuuteen, tutki planeettojen asentoja ja selvitti, mitä eri horoskooppimerkkien edustajille Wappuna tapahtuukaan! Ihme hommia!
---

### OINAS (21.3. - 19.4.)

Oinas on tehokkuuden ystävä. Oinas tarvitsee Wapun viettoon vai kaksi päivää. Näiden kahden päivän aikana Oinas vetää sima-, tippaleipä- ja perunasalaattiöverit. Oinas valvoo 48 tuntia Hullusta Jussista Ullikseen. Tässä välissä Oinas kuitenkin ottaa tunnin powernapit Ulliksella. Tehokkuus on hauskaa!

### HÄRKÄ (20.4. - 20.5.)
Härkä on löytänyt vuosituhannen wappuheilan! Tästä löydöstä kannattaa pitää kiinni ja dumpata vasta helluntain jälkeen, jotta heilaonni jatkuu vielä kesällä.

### KAKSONEN (21.5. - 21.6.)
Kaksonen viettää Wappua neljä viikkoa putkeen vailla mitään huolia. Huhtikuu on ollut ja tulee olemaan täyttä tykitystä. Kannattaa kuitenkin varoa toukokuun toista päivää, jolloin vastuu alkaa taas painaa.

### RAPU (22.6. - 22.7.)
Kyllähän sen jo sanomattakin tietää, miten ravun Wappu sujuu. Rapu rapu rallaa.

### LEIJONA (23.7. - 22.8.)
Jellona vetelee viimeisiään. Vuosi on ollut raskas, mutta Wapun sulosävelet vielä pitävät sinut pystyssä. Toukokuun toisena päivänä jellona vaipuu kesähorrokseen.

### NEITSYT (23.8. - 22.9.)
Olet elosi kukoistuksessa! Wappu virtaa suonissa ja elämää on yhtä riemuvoittoa! Olet jopa löytänyt ihanan heilan kainaloosi ja suunnitteletkin jo tulevia häitänne. Heilasi on härkä ja liittonne on takuuvarmasti kestävä.

### VAAKA (23.9. - 22.10.)
Vaaka on vuodenvaihteesta asti valmistautunut Wappuun. Hän on reenannut Wappua varten jo pitkään, jotta kisakunto on parhaimmillaan juurikin Wapun aikaan. Vaaka Wappua reenaa Wappuareenaa(lla).

### SKORPIONI (23.10. - 21.11.)
Wappu on skorpionille suurien muutosten aikaa. Heräät taas henkiin puolen vuoden mittaisesta horroksesta ja elät täysin rinnoin. Perustat super menestyksekkään startupin, joka myy käytettyjä kultakaloja.

### JOUSIMIES (22.11. - 21.12.)
Jousimies on vihdoin saanut kandinsa valmiiksi ja nyt aukeaa pullo jos toinenkin! Kannattaa kuitenkin varoa, ettei kohmelo pääse yllättämään.

### KAURIS (22.12. - 19.1.)
Kauriin Wapussa tärkeintä on vahva somepresenssi. Kauris onkin spämminyt Whappu-appia oikein toden teolla ja sama meno jatkuu myös muissa Kauriille tärkeissä kanavissa.

### VESIMIES (20.1. - 18.2.)
Vesimiehen Wappu on yhtä railakas kuin 50-vuotis hääpäivä. Sää on kuin morsian, silloin 50-vuotta sitten ja seura yhtä kylmää kuin kuluneet 50 vuotta. Mutta ei hätää, voit aina tukeutua ystävään, jonka kyljessä lukee “Koskenkorva”.

### KALAT (19.2. - 20.3.)
Avaat silmäsi ja mietit, missäs sitä tällä kertaa ollaan. Toisessa kädessä sinulla on skumppapullo ja toisessa tippaleipää. Auringon säteet hyväilevät kasvojasi ja tuuli hulmuttaa tupsuasi. Mikä onnenpotku, sinähän olet Ulliksella! Ja vieläpä Valpurin päivänä! Kuka olisi uskonut, että Kalat pääsee Ullikselle asti.
