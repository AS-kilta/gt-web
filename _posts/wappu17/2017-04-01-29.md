---
layout: wappu17-post
title:  "Wappujuomasuosituksia"
date:   2017-04-29 00:00:01 +0300
categories: wappu17
number: 29
calendar: 8
no_frontpage: true
author: Jan Juvonen
---

Kuten kaikki hyvin tiedämme, juoma, jota Wappuna ja sen välittömässä läheisyydessä nautitaan, on SIMA (ei se bändi). Wappu on kaikenkarvaisten simasuiden juhla, minkä vuoksi juomakulttuurin valistunut ja makuhermojaan herkistellyt asiantuntijakunta (lue: kultainen toimitus) suosittelee, että tänäkin Wappuna nautittaisiin simaa ja sen johdannaisia.

Simaa saa varsin helposti lähimarketin hyllystä ja usein valikomakin on suhteellisen laaja - paitsi Alepassa. Yleensä kaupasta ostetaan kuitenkin Marlin valmistamaa herkkujuomaa, joka ei loppujen lopuksi juuri Pommacista eroa. Muista merkeistä asiantuntijoilla ei ole muistikuvia tahi kokemuksia.

Syvällisemmin Wappukulttuurista nauttivat valmistavat toki Wappuherkkunsa itse. Maksimaalisen Wappunautinnon voi saavuttaa sekakäyttämällä itsetehtyä simaa ja munkkeja (tällä ei siis tarkoiteta siman ja munkkien käyttämistä samassa käymisastiassa). Lisää siman valmistamisesta voi kysyä mm. Kultaisen toimituksen jäseniltä, sillä he ovat tässä erittäin kokeneita ja harjaantuneita.

Lukuvinkkejä asian tiimoilta: GT 2/2012 ja GT 3/2015. Kultainen toimitus suosittelee tutustumaan näihin laatuartikkeleihin, jotka käsittelevät siman valmistusta, testaamista ja arviointia.

![Sima luonnollisessa elinympäristössään](/static/2017-wappu/sima.png)

*Sima luonnollisessa elinympäristössään*

![Itse tehdyn siman välimaistelu ja makeutus](/static/2017-wappu/sima2.jpg)

*Itse tehdyn siman välimaistelu ja makeutus*