---
layout: post
title:  "Top Rankkaexcut"
date:   2017-03-23 12:00:00 +0200
categories: rankka
magazine: Rankka/2017
author: Konsta Hölttä
ingress: Rankan parhainta antia on kokea massiivisia teollisuuskomplekseja, joita tuskin koskaan opiskeluelämän jälkeen pääsee näkemään yhtä säännöllisesti ja läheltä. Yrityssuhdehyypiön järjestämien excujen lisäksi matkalla voi aiheutua myös DIY-excuja mm. ravintoloihin, paikallisille rakennustyömaille sekä kampustiloihin.
print_order: 10
featured: 5
---
# Hyvän vierailun ainekset

Excuja on kaikenlaisia. Rankalta allekirjoittaneen mieleen ovat jääneet erityisesti sellaiset, joita olisi hankalaa toteuttaa muutoin kuin Rankalla. Matkustusväline ison violetin joukon ympärillä fasilitoi vuoret ja muhammedit spatiaalisesti saataville, kun pääkaupunkiseudulla ei mitenkään lukuisasti ole geneeristä kooditoimistoa kummempia elämyksiä.

PerusaASille tärkeitä excukohteita ovat tietysti mahdollisimman oman alan puljut, joissa pääsee ennalta näkemään, millaista siellä työskentely on ja mitä firma tekee käytännössä. Ysmihän varmaan valkkaa kaikki aASinäkökulmasta, mutta meitä ja pää- sekä sivuaineita on moneksi joten vaihtelusta on virkistyksen lisäksi hyötyäkin.

Elämysexcu syntyy ainakin kontekstista, ympäristöstä ja toteutuksesta. Pelkät kalvosulkeisetkin saattavat jäädä mieleen mikäli esiintyjä on koomikkoharrastaja tai jos mukana on ajankohtainen aASeja koskettava aihe. Toisaalta aina parempi jos pääsee vaikka seikkailemaan maan uumeniin tai poseeraamaan aikuista ihmistä suuremman palloventtiilin vierellä. Selitykset siitä, miten pienen omakotitalon kokoinen jyrsin pultataan maahan kelluvaksi rakenteeksi muuhun tehtaaseen nähden sekä kesken oleva kyseinen operaatio monttuineen jäävät myös helposti mieleen.

![kaivosexcu](/static/2017-rankka/excu-a.jpg)

# Huikeita muistoja

Allekirjoittaneen Rankkavuodet: 09 11 12 13 14 15 16. Välivuoden tragedia kaivaa mieltä edelleen kun ei kyennyt jonottamaan. N vuoden aikana ehti sattua ja tapahtua yhtä sun toista; tässä muutama esimerkki erityisen rrrRrrrankkamaisista excuista.

![kaivosexcu](/static/2017-rankka/excu-b.jpg)

**Pyhäsalmen kaivos**, jossa käytiin ainakin ‘09, on jotakuinkin `sqrt(2)*1000` metriä syvä. Wikipedian mukaan 1445 m, close enough, mainio muistisääntö. Täällä kaivetaan kuparia ja sinkkiä. Kaivokset ja kaikki maanalainen on parasta, eikä vastaavaa löydy Kampin IT-firmakuplakeskuksesta. Lastauskoneet liikkuvat AUTOMAATTISESTI. (Kauhaa pitää vielä käyttää etänä käsin.)

**Tytyrin kalkkikaivos** on jännä paikka. Löytyy mm. museo 80 metrin syvyydestä, sekä Koneen hissejä joilla sinne pääsee. Käytiin ‘11 kuuntelemassa miten Koneen jäbät eivät viitsineet rakentaa korkeaa taloa, ja asensivat hissin negatiiviselle korkeudelle. Hissi on iso ja varustettu muikean kokoisella kosketusnäytöllä.

**Metso Paperilla** on paperitehdastehdas (taas ‘11). Tekevät paperikoneita. Jättimäiset, painavat ja nopeasti pyörivät rulla-asiat joutavat olla hyvin tarkkaan koneistettu oikeaan mittaan. Paperimassasta irtoaa vettä mm. puristamalla, ja telaan kannattaakin porata tolkuton rivi reikiä kosteuden poistamiseksi. Sellaisessa porakoneessa sopii olla aika monta terää vierekkäin.

**UPM (rrr ‘12)** valmistaa paperia. Monta metriä leveä paperi kulkee koneessa kuulemma 90 km/h. On sanomattakin selvää, että sellaisen seuraaminen lähietäisyydeltä on vaikuttava kokemus. Pieni ihminen siinä myös ymmärtää, miten sellaisen koneen downtime maksaa mm. paljon rahaa. Boottaaminen ei sekään liene triviaalia. Paperikoneen ohjaus on täynnä säätötekniikkaa.

Itsestään liikkuvat asiat ovat automaation pyhintä. **Cargotecin** Kalmar-vehkeet joita katseltiin ainakin ‘13 liikkuvat itsekseen satamassa ja heiluttelevat merikontteja paikasta paikkaan. Liikkumista piti seurata erillisestä kopista koska jotkut turvahömpät eikä tutkimuspiha edes ollut oikeasti satamassa.

Excusta saa mieleenjäävän erityisesti jos sieltä sopii lootata kamaa. **Glastonin lasitehdastehtaalla** tehdään lasinvalmistuskoneita. Prosessiin kuuluu olennaisesti kova kuumuus, joka aikaansaadaan sähkövastuksilla. Lootattiin ‘14 kierteisiä vastuslankoja läjäpäin, ja uskollisimmilla niitä roikkuu edelleen haalarissa tölkinpidikkeiksi taivuteltuna.

![glaston-loottailu](/static/2017-rankka/loot-glaston.jpg)

Mainittiinko jo että maanalaisuus on maanmainiota? Ja DIY? Rankalla ‘14 käytiin ensin kiertelemässä omin luvin rakennustyömaalla katsomassa erityisen hienon kerrostalon runkoa, minkä jälkeen livahdettiin kesken sitsien (vai olikohan jälkeen) kampuksen tiloihin. Katon kautta löydettiin jonkinlainen salareitti kellarikerrokseen - tunneleihin, joissa harhailtiin muutaman henkilön voimin useita hetkiä, löydettiin pölystä päätellen hylätty fysiikan varasto sekä ihailtiin Tamppi-lehtiä vuosikymmenien takaa. Parhaita muistoja koskaan.

**Tampereen kampuksen** öisestä kiertelystä on tullut jo perinne kun samaa toistettiin säätömielisillä porukoilla ‘15 ja ‘16, ja jotain kautta yleensä löydetään katollekin, missä joku satunnainen vierailija saa tyypillisesti seikkailupsykoosin päälle ja muut yrittävät pysyä perässä. Kiinnostavat kivet vitriinissä koulun käytävillä ‘16 pääsivät mainituksi rankkaatxt-dokumenttiinkin. Erikoiset ja hupaisat asiat jäävät mieleen.

Rankalta ‘15 lootattiin käsivarrenpaksuisia vaihteistojen rattaita **Konecranesin** takapihan roskiksesta. Paikan aulassa oli kaikkea kivaa esillä - ei joka päivä pääse hipelöimään metsäkoneiden tukinrutistimia tai kokeilemaan miltä moisen vekottimen hytissä tuntuu oleskella.

Rankalla ‘16 Oulun **KULuMA-baarissa** oli erikoisnumerona jokin mansikkasose-viina-annos, johon liittyi oleellisesti Rammsteinin huudatus paikan poppikoneesta sekä mieleenpainuva tulishow. Tätä soppaa piti tilata useaan kertaan, koska kiinnostunut Önni (nimi muutettu) sattui olemaan tapansa mukaan vessassa äksönin aikaan.

![tamppikellariloot](/static/2017-rankka/tamppikellari.jpg)
