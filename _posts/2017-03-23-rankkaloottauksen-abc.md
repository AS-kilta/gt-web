---
layout: post
title:  "Rankkaloottauksen ABC"
date:   2017-03-23 12:00:00 +0200
categories: rankka
magazine: Rankka/2017
author: Konsta Hölttä
ingress: Yksi rrrRRrrRRRrRankan pyhimmistä tarkoituksista on tietysti ebin loot. Tavallisesti loot tarttuu etenkin säätöhenkisen henkilön haalariin, vyötärölle, tai olalle; matkan jälkeen loot päätyy usein askiin tahi muutoin alkuperäisloottaajan elinympäristöön. Loottaamisessa eksklusiivisella maanympärimatkalla kannattaa muistaa mm. loottikäyrä ja muita vihjeitä.
---
# Yleistä lootista

Vanha otaniemeläinen sananlasku sanoo: toisen roska on toisen loot. Ympäristötietoinen kierrättäjä ottaa tilanteen tullessa neuvosta vaarin.

Ohessa alkuperäinen säätöjäbien palvoma loottikäyrä, joka Eipoun päähänpistosta joskus alkoi levitä. Käyrän yleisilme pätee aina ja kaikkialla. Lyhyesti sanoen mitä god-tier-lootimpi bonkki on kyseessä, sitä vähemmän kyseisen roinan koko haittaa. Tilavuus on rajallista ja loot on kuin ideaalikaasu - se täyttää aina saatavilla olevan tilan ennemmin tai myöhemmin. (Käppyrää voisi joskus päivittää yksityiskohtien osalta, mikä sivuutetaan tässä kontekstissa triviaalina.)

![loottikäyrä](/static/2017-rankka/loot.png)

[Merriam-Webster määrittelee](https://www.merriam-webster.com/dictionary/loot) lootin näin: *"goods usually of considerable value taken in war"*. Myös *"something appropriated illegally often by force or violence"*. AS:n piireissä pidetään tätä sotasaaliin käsitettä tyypillisesti vähemmän kriminaalis-barbaarisena; bonk-ish-loot yleensä lootataan esim. SER-kierrätyslavalta tai ihan luvan kanssa excuisännältä. God tier loot on jotakin erityisen harvinaista, hankalasti saatavilla olevaa ja poikkeuksellisen käyttökelpoista (ref. robokäsi, metronäyttö, labrapöytä). [Wikipedia mainitsee](https://en.wikipedia.org/wiki/Looting) asiasta seuraavasti:

> Looting is loosely distinguished from scavenging in terms of objects taken: scavenging implies taking of essential items such as food, water, shelter, or other material needed for survival while looting implies items not necessary for survival such as luxury goods, art work, precious metals or other assorted items of value to the looters.

 Violettisydäminen loottaaja on hyvin lähellä perinteistä haaskaeläintä siinä mielessä, ettei yleensä sodi eikä varasta ja hankkii yleensä käytöstä poistettua tavaraa. Violetti loot on lisäksi pikemminkin arvokasta materiaalia eikä niinkään yksinkertaista välttämättömyyttä vain hengissä pysymiseen.

# Rankalla

![lootattu ratas](/static/2017-rankka/loot-ratas.jpg)

Eri Rankoilla on vuosien mittaan lootattu sitä sun tätä. On myös perinteisesti roudattu Tumpereelle (nimi muutettu) paikallisten opiskelijoiden onge… iloksi sitä sun tätä kamaa, josta kaikki eivät aina ole noudattaneet loottikäyrän alapuolelle osumista. Parempi toisaalta vaan päästä eroon älä loot -kategoriaan osuvasta aineksesta, ja mikäs sen hauskempaa kuin suorittaa eroonpääsy jonkun muun tahon kustannuksella. Tätä kuitenkin helpottaa esimerkiksi se, että muistaa ottaa lahjalootin pois bussista luovutusta varten.

Rankkalootille voidaan nimetä tiettyjä oleellisia yksityiskohtia kun toiminnan viitekehys otetaan huomioon. On muun muassa hyvin toivottavaa, että loot mahtuu Rankkabussin tavaratilaan. Kirjoittajan muistojen mukaan Rankalla ei ole lootattu esim. peräkärryä tai rekkalavaa tarvitsevaa materiaalia. Tavaratilassa ollessaan lootin olisi suotavaa olla vahingoittamatta muuta sinne työnnettyjä artikkeleita kuten reppuja tai elintarvikkeita. Erityisen kätevää on, jos loot on välittömästi sovellettavissa esim. haalariin kiinnitettäväksi lisälaitteeksi.

Kaukomatkalla saattaa herätä himo lootata jotakin paikalle ominaista ja silti käytössä olevaa, kuten tiekylttejä tai työmaalta löytyviä moukareita. Toimitus ei suosittele toisen oman himoitsemista ja kehottaakin hakemaan niitä kylttejä lojumasta tienposkesta tolpista repimisen sijaan, ja DIY-excuilla kannattaa kunnioittaa maanomistajaa ja vain katsella ympärilleen. YSMin tarjoamien excujen aikana tai jälkeen kannattaa muistaa hämmentää vierailuisäntää kysymällä että missä monimutkaisimpia roskia säilytetään.

Loot voi olla jotakuinkin mitä tahansa teollisuustietokoneesta haarukkaan. Lootatakseen ei tarvitse:

* pönöttää
* kuulua killan säätöpiireihin
* olla sopinut asiasta etukäteen
* olla keskittynyt säätöroinaan tai elektroniikkaan
* omistaa selvää visiota lootin lopullisesta käyttötarkoituksesta

.. eikä paljon mitään muutakaan. Kannattaa kuitenkin muistaa, että geneeristä ASkitomaria hermostuttaa ylimääräinen liian iso roina, joten sinne loothyllyyn kannattaa sijoittaa vain pienemmät asiat ja viedä pahemmat omaan kotiin. Lootatkaa villisti, keksikää uusia käyttötarkoituksia ja juhlikaa saalista määränpäässä!

![glaston-loottailu](/static/2017-rankka/loot-glaston.jpg)
