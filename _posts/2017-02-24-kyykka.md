---
layout: post
title:  "Akateemisen Kyykän MM-kilpailut - do's and don'ts"
date:   2017-01-24 23:39:46 +0200
categories: matkaraportti
magazine: 1/2017
print_order: 6
image: "/static/2017-02/kyykka-onni.jpg"
caption: Väsynyt GT-toimittaja kilpailun erätauolla
author: Herra Luntinen ja kuolemattomat kivespussit
ingress: GTn toimittaja testasi Akateemisen Kyykän MM-kilpailut ja koki unohtumattomia elämyksiä.
---

*Julkaisemme artikkelin poikkeuksellisesti nimimerkillä*

Joka vuosi Tampereen Hervantaan kokoontuu eräänä helmikuisena lauantaina tuhansia opiskelijoita pelaamaan kyykkää ja mittelöimään akateemisen kyykän maailmanmestarin tittelistä. Myös GT oli paikalla tutkimassa ja havainnoimassa tätä mystistä ilmiötä. Koostimme kiltalaisten huviksi ja hyödyksi oppaan, jonka tarkoitus on helpottaa tapahtumaan osallistumista tulevina vuosina.

# The do’s:

**Ole paikalla ajoissa** - Pelit alkavat pahimmillaan jo 0900. On siis äärimmäisen tärkeää saapua paikalle viimeistään klo 0800. Kovimmat soturit saapuvat paikalle jo edellisenä iltana, mutta tällä saattaa olla turmiollisia lieveilmiöitä, näistä lisää myöhemmin. 10 minuutin myöhästyminen ottelupaikalta johtaa automaattiseen häviöön.

**Varustaudu lämmikkeillä** - Kyykkä on ulkotapahtuma, jossa valtaosa ajasta vielä seisoskellaan paikallaan. On siis sanomattakin selvää, että mukaan kannattaa varata riittävästi lämmikettä. Lämmikkeitä on kahta sorttia, ulkoista ja sisäistä. Ulkoinen lämmike on helpommin säädettävissä tarpeen mukaan, eikä sen kanssa aiheudu ikävää positiivista takaisinkytkentää. Ei tule kuitenkaan unohtaa myös sisäisen lämmikkeen nauttimista kohtuudella.

**Opettele pelin säännöt** - Kyykkä voitetaan kaikesta hössötyksestä huolimatta pelaamalla sitä ansiokkaasti. On olennaista ymmärtää, miten pisteet lasketaan ja miten kentällä käyttäydytään. Vähintäänkin on tärkeä lukaista läpi pelin säännöt (kyykka.fi/säännöt) sekä käydä OK5 vastapäätä sijaitsevalla Miinusmaalla pelaamassa pari harjoitusmatsia. Pelissä on myös vaikea huijata, jos säännöt ovat epäselvät.

# The don’ts:

**Älä päädytä liian aikaisin** - Kyykkä on vaikea peli. Erityisen vaikeaa se on noin 2 promillen humalassa. Älä siis päädytä 50% suuremmalla teholla ennen kuin kisa on varmasti ohi. Jää pelaajan päätettäväksi, miten pitkälle turnauksessa haluaa edetä. Aiemmin mainittiin pelipaikoille jo edellisenä iltana saapuminen, tätä kannattaa pääsääntöisesti välttää liian päädyttämisen ehkäisemiseksi.

**Älä ota asioita liian vakavasti** - Koko homman tarkoitus on toteuttaa seuraava lista asioita:
- Pidä hauskaa
- Älä kuole

**Älä pure ihmisiä** - Pureminen sattuu ja on tyhmää.
