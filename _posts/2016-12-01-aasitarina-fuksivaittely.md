---
layout: post
title:  "aASitarina #1: Fuksiväittely"
date:   2016-12-01 00:00:00 +0200
categories: aasitarina
image: "/static/aasitarina/fuksivaittely.jpg"
caption: Eipou ja Mylvari hämillään fuksiväittelyssä
ingress: Ensimmäisessä aASitarinassa Juho Salmi ('08) kertoo, kuinka hän huijasi kaksi viatonta AS-fuksia TTYY:n fuksiväittelyyn.
author: Juho Salmi
---

"Ollessani AS:n puheenjohtaja vuonna 2011 kävimme maaliskuun lopulla AYY:n Neuvoston kanssa moikkaamassa TTYY:n Kiltaneuvostoa lumisessa Hervannassa. Reissu oli tietysti railakas ja seuraavana päivänä olo oli mukavan impulsiivinen.

Kun muu Neuvosto palasi aamulla takaisin Otaniemeen, minä päätin jäädä seikkailemaan vielä Hervantaan, sillä seuraavana aamuna Hervannasta lähtisi kyyti kohti Otaniemessä järjestettävää, myöhemmin KYR-päiviksi nimettyä TEK:n tapahtumaa, jonne oli kutsuttu kaikki Suomen teekkarikiltojen puheenjohtajat, fuksivastaavat ja TEK-yhdyshenkilöt. KYR-päivien seikkailuista ja nimestä riittää kerrottavaa omaksi tarinakseen, joten keskitytään ensin päivääni Hervannassa.

Pääsin Autekin tyyppien kanssa järjestämään jonkin fuksisuunnistuksen rastia. Rastista en muista juuri muuta kuin että rekvisiittana oli hiiligrilli, johon polttomoottoripuhallin tohotti lisää höökiä, jotta makkarat paistuisivat talvisissakin olosuhteissa.

Illalla pääsin todistamaan Otaniemessä ennenkuulumatonta fuksiväittelyä. Fuksiväittelyyn osallistui kustakin killasta kahden fuksin joukkue, jotka väittelivät vitsikkäästi sellaisista aiheista, kuten "jänis vai kilpikonna" tai "Batman vai Robin".

Innostuin konseptista ja halusin vielä jokin päivä viedä AS-fuksijoukkueen edustamaan Tampereen fuksiväittelyyn. Sellainen päivä koitti aprillipäivänä 2014. Pienen taiteilun jälkeen olin saanut ensin TTYY:n hallituksen teekkarivastaava Milla Korhosen hoitamaan AS:lle paikan fuksiväittelystä, houkuteltua Sami "Mylvari" Pukkilan ja Aapo "Eipou" Oksmanin AS-fuksijoukkueeksi sekä istuvan puheenjohtajan, Ville "Lateksi" Tissarin, ja fuksejaan edelleen kaitsevan, Noora "Norri" Vänttisen, huoltojoukoiksi, sekä lopulta puijattua TEK:n maksamaan matkakulut lupaamalla AS-fuksijoukkueelta vähintään yhden TEK-vitsin.

Mylvari ja Eipou pärjäsivät hämmennyksestään huolimatta oikein hyvin, mutta putosivat väittelyturnauksesta ennen kuin ehtivät kertoa yhtään TEK-vitsiä. Onneksi tästä ei ollut videotodistetta, joten TEK maksoi viulut mukisematta."

Keräämme aASitarinoita [AS20v-historiikkia](https://www.facebook.com/AS20v/) varten. Taltioi ihmeessä omakin tarinasi: [tinyurl.com/aASitarina](http://tinyurl.com/aASitarina)
