---
layout: post
title:  "Stilliskooppi"
date:   2017-12-02 12:00:00 +0200
categories: horoskooppi
author: Kaisa Hynynen
magazine: 6/2017
print_order: 5
ingress: Vihdoinkin se on täällä!! Stimulaation sillis!! GT:n toimitus katsoi taas tulevaan ja teki näkemänsä perusteella valistuneita arvioita siitä, mitä Stillis tänä vuonna tuo tullessaan.
---

#### OINAS (21.3. - 19.4.)
Oinas on viettänyt oikein erinomaisen Stimulaation ja on valmis Stilliksen koitosta varten. Saapuessasi Rantsulle kohtaat erikoisen yllätyksen, joka vie Stillis-kokemuksesi aivan uusiin sfääreihin.

#### HÄRKÄ (20.4. - 20.5.)
Syksyn hommat ovat osaltasi jo lähes ohi, ja nyt on aika juhlistaa mennyttä syksyä! Juhlatunnelma tarttuu ympärilläsi oleviin ihmisiin, ja päätättekin yhdessä pelata erän jos toisenkin kimbleä. Muista varoa vihreää pelaaja.

#### KAKSONEN (21.5. - 21.6.)
Sinulla on katse jo ensi keväässä ja tulevissa mahdollisuuksissa. Muista kuitenkin elää nyt tässä hetkessä ja nauttia. Täytä lautasesi pekonilla ja suusi skumpalla. 
 
#### RAPU (22.6. - 22.7.)
Suuta kuivaa. Päätä särkee. Avaat silmäsi, mutta et tiedä missä olet. Kylmä hiki. Jokin liikkuu vieressäsi. SOS. Nouset äkkiä ylös ja lähdet juoksemaan kohti Rantsua. Onneksi pääset pian perille ja Stilliksen huumaava tunnelma alkaa välittömästi helpottaa olotilaasi. Kaikki on taas hyvin.

#### LEIJONA (23.7. - 22.8.)
Leijonalle Stimulaation sillis voi olla suuri koettelemus. Olisikin hyvä, että varaudut Stillistä varten kaikin mahdollisin suojavarustein. Toivottavasti olet ottanut suojalasit mukaasi.

#### NEITSYT (23.8. - 22.9.)
Syksy on ollut kovin raskas, mutta onneksi sen loppu jo häämöttää. Vaikka vastuut eivät vielä täysin ole ohi, voit hetkeksi unohtaa kiireet ja juhlistaa eloa upeassa seurassa tänä upeana päivänä!

#### VAAKA (23.9. - 22.10.)
Rauhallinen vaaka on juhlistanut Stimulaatiota vakaan rauhallisella otteellaan. Vaaka on tullut sillispaikalle jo hyvissä ajoin, ja hän odottikin Rantsun oven takana ensimmäisenä silliksen alkua. Vaaka osaa nauttia elämästä niin arkena kuin sillikselläkin. Muista, että kaikkea kannattaa kokeilla jopa sitä erikoista ehdotusta, jonka kuulet silliksen puolivälissä.

#### SKORPIONI (23.10. - 21.11.)
Olet elosi kukoistuksessa! Elämä virtaa suonissa ja kaikki on yhtä riemuvoittoa! Luulet jo, ettei päivä voisi enää kääntyä tästä paremmaksi, mutta huomaat kuitenkin olleesi väärässä. Stillis-tunnelma siivittää sinut nimittäin upean auvoiseen tunnelmaan, ja mahtava seura tuo päivääsi aivan uusi leveleitä. Stillis-suositus Ravulle: nappaa kaveri kainaloon ja jakakaa skumppapullo!

#### JOUSIMIES (22.11. - 21.12.)
Olet odottanut tätä päivää kuin kuuta nousevaa, ja nyt se on täällä. Nauti jokaisesta hetkestä kuin eläisit viimeistä päivää. Stillisvinkit: kehu stimulanttia ja depressantteja, tarjoa hartiahieronta kaverille ja halaa ainakin kymmentä ihmistä (tai ihmisroskaa).

#### KAURIS (22.12. - 19.1.)
Kauris saapuu silllikselle kauniina kuin morsian tuoksuen kevään raikkaalta tuulahdukselta. Nautit päivästä täysin sydämín paljun hellässä hyväilyssä skumpan virratessa kurkkuusi. Seurasikin on ensiluokkaista. Mikään ei voisi olla nyt paremmin!

#### VESIMIES (20.1. - 18.2.)
Huhhuh. Vesimies nauttii veden lisäksi myös muistakin nesteistä. Viihdyt märässä, ja se näkyy ja kuuluu. Neptunus on kuitenkin huonossa asennossa Venuksen suhteen, joten kannattaa varoa skumppa-absinttia. 

#### KALAT (19.2. - 20.3.)
Kalat on jo Eskalaatiosta asti valmistautunut Stimulaatiota ja sen kruunaavaa Stillistä varten. Kalat on optimoinut olotilansa tarkasti, jotta kunto kestää sekä iloisen juhlinnan Stimulaatiossa että rentouttavat jälkilöylyt Stimulaation silliksellä. Eikä hän turhaan olekaan valmistautunut, sillä Kalat saakin tänä vuonna sellaisen Stillis-kokemuksen, jota hän ei tule hevillä unohtamaan.

