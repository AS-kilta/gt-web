---
layout: post
title:  "Kiitos ja anteeksi"
date:   2017-12-02 12:00:00 +0200
categories: pääkirjoitus
author: Juuso Mikkonen
ingress: Vuosi – ja samaten toimituksen kausi – lähestyy loppuaan kuin phuksin koulumotivaatio joulukuun kynnyksellä. Tuntuu haikealta ajatella, että pian toimituksen on aika laskea kynät pöydälle ja punainen pipo naulaan. Tätä tekstiä lukiessa kilta on jo oletettavasti siunannut seuraavan päätoimittajan tulevaan virkaansa.
magazine: 6/2017
print_order: 1
---

Ei ole suuri salaisuus, että GT:n toimittaminen on noudattanut päätoimittajakaudellani vakaasti move fast, print things -filosofiaa. Tämä tarkoittaa muun muassa sitä, että suunnitelmia tehdään, mutta kaikkein paras sisältö ja ikimuistoisimmat kohtaamiset syntyvät silloin, kuin suunnitelmat pettävät. 

Osittain edellä mainitun vuoksi en uskalla vielä sanoa, onko käsissäsi viimeinen päätoimittamani GT vai ei. Pelaan siis varman päälle ja kirjotan kuin viimeistä tekstiäni. Jos tämä ei ole viimeinen pääkirjoitukseni, lupaan sisällyttää seuraavaan tekstiin yhden tarkoin varjelemista hyvistä alkuperäisistä vitseistäni.

Lukijoille tahdon antaa alkavaan vuoteen yhden vinkin: ole enemmän kuin GT. Mieti tulevaisuutta ja tee suunnitelmia, mutta älä ikinä anna niiden rajoittaa itseäsi. Kerää ympärillesi joukko, johon voit luottaa, jos oma pallo putoaa. Testaa hulluja asioita, näe uutta siellä, missä muut eivät, äläkä ikinä aliarvioi viimeisen päivän voimaa.

Loppuun muutama kiitos tahoille, joita ilman Kultainen Tomaatti 2017 ei olisi onnistunut. Kiitos killalle, joka on mahdollistanut kiiltävän paperin ja kokoustarjoilut. Kiitos mainostajille, joiden roolia painopaperin ja värillisen musteen saatavuudessa ei sovi myös aliarvioida. Suurin mahdollinen kiitos menneestä vuodesta Roopelle, Akulle, Kaisalle, Soodalle, Onnille, Janille, Norrille ja Santerille. Parempaa toimitusta ei kukaan päätoimittaja voi kohtuudella vaatia.


Rakkaudella,

Juuso Mikkonen

Kultainen päätoimittaja
