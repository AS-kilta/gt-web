---
layout: post
title:  "Stimulantin tervehdys"
date:   2017-12-02 12:00:00 +0200
categories: artikkeli
author: Paul Laihonen
magazine: 6/2017
print_order: 2
---

Hyvä juhlavieras,

Oikein mahtavaa lauantaita ja mitä erinomaisinta Stillistä! Ihana kiltamme on saavuttanut jo toisen vuosikymmenensä maalisuoran ja mikäli kaikki on mennyt suunnitelmien mukaan, tätä on juhlittu eilen ja juhlitaan tänään mainioissa merkeissä. 

Osalla saattaa tätä lukiessa olla pientä meripahoinvointia. mutta erinomainen ruoka, mahtava seura ja jokaisen henkilökohtaiset sillisrituaalit takaavat varmasti sen, ettei Stillikseltäkään kukaan lähde kotiin allapäin. Jos kuitenkin tuntuu, että elämä ei voita millään, niin tupla-absintti on huhupuheiden mukaan varma ratkaisu. Tai vaihtoehtoisesti lautasellinen kinkkua ja iso muki appelsiinimehua.

Tätä kirjoittaessa, näin Teekkarius 145 -juhlan ja Teekkarisilliksen jälkimainingeissa, on mukava huomata kuinka paljon vuosijuhlat ja erityisesti silliaamiainen tuovat ihmisiä yhteen ja nostavat suupielet väkisinkin kohti taivasta. Toivon todella, että myös Stimulaatio ja Stillis ovat saaneet mairean hymyn kasvoillenne. 

Jokainen juhla on erilainen. Pyrimme tuomaan Stimulaatioon tänä vuonna vahvaa tee-se-itse -meininkiä ja pientä twistiä erinäisillä muutoksilla ja yksityiskohdilla aina nettisivuista sillisruokiin. Toivottavasti viikonlopusta jää mieleen jotain [erityistä] muistettavaa. Nauttikaa jäljellä olevasta osasta juhlia vähintään yhtä paljon kuin minä ja maailman paras Stimulaatiotoimikuntani nautimme näiden juhlien järjestämisestä. 

Paul Laihonen

Stimulantti 2017
