---
layout: post
title:  "Phuksikapteeni tervehtii kansaa"
date:   2017-01-24 23:39:46 +0200
categories: kippari
magazine: 1/2017
image: "/static/2017-02/roope.jpg"
author: Roope Pääkkönen
---
Syyslukukausi on takanapäin ja uskon, että joululoma tuli jokaiselle tarpeeseen. Lukukauden loppuminen tarkoittaa useimmille toimijoille Otaniemen teekkaripiireissä toimikauden loppumista. Kiltojen hallitukset ja toimarit vaihtuvat, toimijoille valitaan seuraavat ja tahojen toimintaa hoonataan ja uudistetaan yhä uudestaan parempaan ja ajanmukaisempaan suuntaan. Fuksikapteeneille tämä muutos tulee kuitenkin paljon myöhemmin (joskin seuraajat tulevat kuvaan tässä vaiheessa), mahdollisena Wappuna. Tässä kohtaa kipparit laittavat vasta seuraavaa vaihdetta silmään, uutta limppua luukulle ja lisää pökköä pesään. #fullblast

Kevät on tuloillaan ja pikkuhiljaa kukin tahoillaan odottaa jännittyneenä Fuksimajurin päätöstä Wapusta. Erityisesti minulle phuksikapteenina tämä on jännittävää aikaa. Phuksien edesottamuksista voin kuitenkin olla ylpeä, ja jos Turkka päättää olla Wappua järjestämättä, en missään nimessä usko, että se ainakaan AS-phuksien panostuksesta voi jäädä kiinni.

Jos kuitenkin Fuksimajurin sauva kumahtaa ja Wappu julistetaan, kannustan kaikkia lähtemään Wapun rientoihin täysillä mukaan. Erityisesti phuksit, phuksiwappu on ainutlaatuinen kokemus ja se kannattaa ottaa avoimin mielin vastaan ja vaikka tekemistä on varmasti paljon eikä ihan kaikkea kerkeä kuitenkaan kokemaan, kehotan teitä olemaan uteliaasti meiningeissä mukana.

Wappua odotellen,

Roope

SuurPhuksikapteeni
