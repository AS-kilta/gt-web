---
layout: post
title:  "aASitarina #18: AS-rippikoulu"
date:   2017-05-26 00:00:00 +0200
categories: aasitarina
image: "/static/aasitarina/pesispokaali.JPG"
caption: "Sanni Rissanen TYT-AS-pesiksessä rippikoulua seuranneen 2014 wapun alla. Toivotamme tervetulleeksi kuvat TYT-AS-rippikoulusta historiikkia varten, sillä tähän hätään emme rippikoulukuvia löytäneet!"
ingress: Kuudes aASitarina on Sanni Rissasen kertomus, kuinka Teologian Ylioppilaiden Tiedekuntayhdistys TYT järjesti killalle rippikoulun ja siten myös naimaluvan.
author: Juho Salmi
---

"TYT: ja AS:n yhteistyötä oli jatkunut useampia vuosia, kun sitten koitti aika jolloin kilta lähestyi kunniakasta 15 vuoden ikää. Jo hyvissä ajoin ennen tätä suurta merkittävää ajankohtaa, meille teologeille oli vinkattu, että rippikoulun suorittaminen olisi 15 –vuotiaille oikein paikallaan.

No, tokihan me useamman vuoden rippikoulussa opettamisen jälkeen päätimme käydä tuumasta toimeen. Tässä tunnustettakoon, että tuuma syntyi jo vuoden 2012 silliksellä, mutta se toimi näki päivänvalon vasta syksyllä 2013. Erityisesti rippikoulun toteuttamisesta kilta saa kiittää omistaan Ville ”Lateksi” Tissaria, joka kyseisen vuoden kulttuurimestarina otti asian meidän kanssamme hoitaakseen.

Syksyllä 2013 AS-phuksit sitten pääasiassa pääsivät suorittamaan tätä killan pyytämää koulutusjaksoa. Kaikki mahdolliset ja mahdottomahkot (riittävän kauan teekkareita seuratessa on oppinut ettei mikään asia ole suoralta kädeltä mahdoton...) kissanristiäiset, suunnistukset ja järjestettiin erilaisia rippikoulun oppimäärään edes etäisesti viittaavia tehtäviä. Pahoitteluni jokaiselle sen vuoden phuksille, joka joutui osalliseksi tästä suuruudenhullusta suunnitelmasta.

Ensimmäisenä oppituntina kilta joutui perusasioiden äärelle. Mitenkäs se pelastushistoria nyt menikään. OK18 alakertaan, pienen pieneen (ja helvetillisen kuumaan) pukuhuoneeseen oli viritetty pyykkinaru, joka vähintäänkin sai jokaisen phuksin kyseenalaistamaan niin teologin älykkyyttä kuin opetusmetodeja. Tehtävä sen sijaan sai vielä enemmän kulmia koholle. Terve vaan, tällaisten hihhuleiden kanssa kilta on tehnyt jo vuosia yhteistyötä!

Muutamaa viikkoa myöhemmin taidettiin todistaa, että lapsi on terve kun se leikkii ja kirkon työntekijä, kun se ei tajua lopettaa. Otaniemen punaisten kerrostalojen varjoissa, raikasi ponileikkinä tunnettu laululeikki useamman kerran erään iltapäivän aikana. Tämä hilpeä yhteinen piirileikki toi paikalle myös jonkin toisen killan vaihtareita ihmettelemään, mitä siellä oikein puuhataan. Saivat palan suomalaista kulttuuria kotiin viemisiksi hekin.

Useamman päivän ja viikon sovittelun jälkeen koitti se suuri päivä, jolloin rippikoululaiset pääsivät suorittamaan loppukokeen. Killan edustajat lukivat tiukan raadin edessä ulkolukuna niin Herran siunausta, kymmentä käskyä kuin uskontunnustustakin. Kokeeseen saattoi mahtua jokunen kysymys, joista killan edustajat selvisivät kunnialla.
Lopulta koitti todistusten jaon, konfirmaation ja lahjonnan aika.

TYT luovutti virallisen naimatodistuksen killalle Stimulaatiossa 16.11.2013. Todistuksen pitäisi olla edelleen killistien nähtävillä ja tarvittaessa siteerattavissa kiltahuoneella. Koska ordinoituja pappeja meillä ei suurehkoon joukkoomme mahtunut, kilta joutui toteuttamaan ehtoollisen tee-se-itse –menetelmällä. Leipä oli vettä vaille valmis ja viinikin oli samaa tavaraa kuin kirkossa, eri etiketillä tosin. Ja mitäpä sitä muuta 15-vuotiAS haluaisi lahjaksi, kuin mopon. Meillä päin, idässä mopo kuitenkin tunnetaan jalkapallojoukkueen lyhenteenä, eikä moottoroituna kaksipyöräisenä ajoneuvona. Tämän väärinymmärryksen seurauksena kilta sai vieraakseen myös jäseniä Mooseksen Potkusta (aka MoPo) ja pelinumero 15 on jäädytetty AS-killan käyttöön.
Niin vanha ja viisas sai opettaa ja kouluttaa nuorempaansa. 145 vuotta ei ole ikäero eikä mikään.

Loppuun todettakoon se, mikä silloin vuosia sitten jäi sanomatta onnittelupuheessa: Well done, my young Padawan."

Keräämme aASitarinoita [AS20v-historiikkia](https://www.facebook.com/AS20v/) varten. Taltioi ihmeessä omakin tarinasi: [tinyurl.com/aASitarina](http://tinyurl.com/aASitarina)
