---
layout: post
title:  Phuksikapteenin tervehdys
date:   2017-09-28 12:00:00 +0200
categories: hallituspalsta
author: Noora Salminen
---


Arvon kiltalaiset,

Kesä oli, tai ainakin yritti olla, ja lopulta se meni. On taas syyskuu, jolloin hanhet rupeavat kaikkoamaan Alvarilta, mutta kiltis täyttyy silti äänistä ja uusista tuttavuuksista. On siis vihdoin taas tullut se aika, jota on taas odotettu pitkään; uusi phuksikatras on tullut luomaan jatkumoa kiltaan. 

Elämäni mahtavimpiin kokemuksiin, kuuluu oman phuksivuoteni ohella, saada nähdä kuinka uudet innokkaat ihmiset aloittavat taipaleensa Otaniemessä. VarASlähtö ja ensimmäinen viikko ovat jo takana ja pikku hiljaa rupeaa kiltakin tuntumaan varmasti phukseista tutulta. 
Haalarit on soviteltu ja Otasuunnistukset suunnistettu. Vähitellen alkaa pisteitä ilmestymään niin phuksipistekortteihin kuin WebOodiinkin. Matka kohti mahdollista Wappua on alkanut. 

Arvokkain tuki koko matkan aikana phukseille on kiltamme ISOt, jotka takaavat phukseille mitä mahtavimman vuoden täynnä iloa ja yllätyksiä. Tätä onnea on nähty jo muutaman ensimmäisen viikon aikana ja uskon, että se jatkuu läpi vuoden. 

Haluan vielä kaiken hypetyksen jälkeen toivottaa jokaiselle mahtavaa vuotta, phukseille unohtumatonta phuksivuotta sekä tsemppiä kaikille opintoihin!
