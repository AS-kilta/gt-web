---
layout: post
title:  "Toimituksen kesäkuulumiset"
date:   2017-09-28 12:00:00 +0200
categories: artikkeli
author: Kultainen toimitus
---


#### Taittaja-Roope
Taittaja on vääntänyt koko kesän niska limatta duunia. Lomailuun ei turhaan aikaa ole käytetty, vaan tyätä on tehty ja VEROJA KANNETTU! “Raskas” työ on tietysti vaatinut raskaat huvit ja viikonloput onkin pitkälti mennyt binin vetämisen merkeissä. Nyt, taittajan onneksi, saa huokaista ja rikkoa tämä oravanpyörä taas hetkeksi, kandiksi valmistuminen odottaa. :)

#### Graafikko-Santeri
Testasin kesäkandin sekä -työttömyyden, jolloin aika kului tietenkin pitkälti vapaalla. Mielenkiintoiset koodiprokkikset ilmestyivät viemään ajatuksia ja liki päivittäisillä Harald Hirm-- Herlinin kahvikupposilla shitpostaaminenkin oli tehokkaampaa kuin latexin hakkaaminen. Tunnelin päässä on kuitenkin valoa, sillä tuo kirjallisuuskatsauskin näyttäisi valmistuvan ajallaan.

#### Toimittaja-Onni
Kesä kului hyväksi todetussa “teen kandia”-illuusiossa. YO-kunnan hallituslaisille suodun neljän viikon mittaisen loman aikana tuli pelattua noin 200 tuntia nerokasta Dwarf Fortress-kloonia; Rimworldia. Kyseisestä pelistä olen oppinut muutamia elämäntotuuksia:
Vihollisten tuhoaminen on väärin. Paljon kätevämpää on vangita viholliset, laittaa ne staasiin ja tarpeen mukaan harvestoida elimiä niiltä kovassa kulutuksessa olevien siirtokuntalaisten elimien tilalle.
Ilman pöytää ruokaileminen on merkittävä psykoottiseen tulipalojen sytyttelyyn johtava tekijä.
Varo vihaisia jäniksiä.
Summer well spent.

#### Toimittaja-sooda
Kuulumista kirjoittaessa on juuri tullut kolme vuotta opiskelunjälkeistä kokopäiväduunia täyteen. Alku tosin meni dipan viimeistelyn kanssa päällekkäin, mutta puhutaanpa nykyajasta. Kuukausi kesästä meni tuon duunin tarjoaman lomailun puitteissa, mikä yhä tuntuu merkilliseltä vuosien kesätyötottumuksen takia. Lomalla sai pööpöillä, matkailla ja opiskella vähän kaikkea sekalaista niin, että oli oikeastaan tosi kiva palata innostaviin vakiokuvioihin toimistolle. Ensi lomalle kehitän tarkemman agendan tai sitten veistän jonkun assydemon oikeasti loppuun asti. Vapaa-aika kannattaa käyttää täysillä, mihin sitten käyttääkään.

#### Päätoimittaja-Juuso
Minun kesäni bucketlistillä oli tasan yksi kohta: kirjoita kandi. Tätä kirjoittaessa mokomaa ei ole vielä saanut rastittua listalta, mutta lukiessasi tätä tilanteen pitäisi olla jo toinen. Tuli kesällä toki muutakin tehtyä kuin töitä tai kandia – saimme GT:n toimituksen kanssa loppuvuoden lehdet suunniteltua ja priimaahan tästä taas syntyy. Lomailin myös ensimmäistä kertaa vuosiin yli viikon ajan, mikä tuli enemmän tarpeeseen kuin olisi arvannutkaan.

#### Toimittaja-Kaisa
Kesä oli kaunis kuin morsian ja se sujui yhtä kauniissa tunnelmissa työpaikan toimistolla. Viikonloput olivat täynnä toistaan upeampia mökkireissuja sekä kesäpäiviä ja ehdinpä jopa viettää muutaman lomapäivän ja pyörähtää Münchenissä! Pidellessäsi tätä upeaa julkaisua kädessäsi on syksy jo käynnissä täydellä tohinalla. Odotukset loppuvuotta sekä GT:n loppuvuoden julkaisuja kohtaan ovat päätähuimaavat!

#### Toimittaja-Aku
Tämänkin toimittajan kesä meni, niin kuin monella muullakin, työnteon parissa. Kesäni oli siis tapahtumallisesti hieman ykspuoleinen, joka tosin oli tervetullut tauko muuten niin hektisiin opiskeluvuosiin. Mahtuipa kesälle myös muutamat kesäpäivät ja faijan 50v-juhlat. Jotta viikonloput eivät olisi liian rennoiksi päässeet muuttumaan niin saatiin tähän kesän viimeiseen viikonloppuun vielä yksi muuttokin järkättyä. Nyt on taas kuitenkin aika palata latautuneena koulun penkille ja opiskelijaelämän syövereihin ensi kesään asti. Stay tuned! 

#### Toimittaja-Norri
Kesä oli ja meni! Suurimman osan ajastani kului luonnollisesti YO-kuntahommia hoidellen ja keskustoimistolla pöhisten. Hallituslaiset saavat onneksi neljän viikon pakko…. automaatioloman, jonka aikana voi ladata akkuja, maata sängyllä pukematta päälle sekä käydä keskustoimistolla tekemässä hallitushommia, joista olen lomalla (kutsuin sitä harrastamiseksi). Saldoon kertyi myös messevät viisikymmentä tuntia legend of zelda breath of the wildia sekä aika monta tuntia kanini silittelyä. Meillä on siis ihan elävä kani.

#### Toimittaja-Jan
Huhhuh mikä kesä! Vauhtia ja vaarallisia tilanteita riitti lukemattomia. Viikot menivät pääasiassa töiden ja muiden hommien parissa - hyvä, kun kerkesi välillä nukkumaan. Eniten hommia allekirjoittaneelle tuottivat killan tule 20v-juhlavuosi sekä edessä häämöttävä vaihto lukukausi Saksassa. Jännittää ihan todella paljon! Viikonloput tuli usein vietettyä joko joillain festareilla tai sitten ties minkä porukan kesäpäivillä ja mökkireissuilla. Onneksi oli kahden viikon seikkailuloma heinäkuussa, niin pääsi vähän lepäilemään ja seikkailemaan ympäri Suomea. Tulevasta lukuvuodesta tulee huikea. En malta odottaa!
