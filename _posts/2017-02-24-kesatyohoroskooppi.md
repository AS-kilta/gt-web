---
layout: post
title:  "Kesätyöhoroskooppi"
date:   2017-02-23 15:00:00 +0200
categories: horoskooppi
magazine: 1/2017
print_order: 11
author: Kaisa Hynynen
ingress: Kesätyönhaku käy kuumimmillaan ja lievittääkseen työnhakijoiden tuskaa GT päätti kurkistaa eri horoskooppien kesätyörintamalle. Luettuaan taivaan tähtikarttaa ja planeettojen liikkeitä Kultainen toimitus voi ilomielin todeta, ettei sinun kannata menettää toivoasi kesätöiden suhteen! Paitsi jos olet leijona.

featured: 2
---

### OINAS (21.3. - 19.4.)

Oinas pääsee kesäksi mielenkiintoiseen kasvuyritykseen tekemään firman nettisivuja ja luomaan digitaalisen palvelumuotoilun strategiaa. Oinasta hieman epäilyttää homman infolaisuus, mutta hän viihtyy työssään ja pöhisevässä ympäristössä.

### HÄRKÄ (20.4. - 20.5.)

Härkä yrittää keväällä kaikkensa, jotta unelmien työpaikka odottaisi häntä kesällä, mutta tulosta ei vain synny. Lopulta tämä luovuttaa ja päätyy kirjoittamaan kesällä kandiaan. Toisaalta härkä on tyytyväinen tähän lopputulokseen, sillä kevään aikana hän ei ole kiireiltään ehtinyt opiskella.

### KAKSONEN (21.5. - 21.6.)

Vakaa ja varma kaksonen hankkii työpaikan ajoissa alkuvuodesta, aloittaa työnsä tunnollisesti 2.5. ja on töissä elokuun loppuun asti. Sulkiessaan työpaikan oven viimeistä kertaa kaksonen korkkaa kaljan ja seuraavana aamuna herääkin ojasta.

### RAPU (22.6. - 22.7.)

Rapu ei tyydy vähään, vaan hän tähtää korkealle. Rapu perustaa vuoden ketterimmän, skaalautuvimman ja dynaamisimman startupin, jonka liikeidea siivittää Suomen talouden takuuvarmasti huimaan kasvuun. Sulkiessaan silmänsä rapu, CEO&Founder, näkee jo Piilaakson vehreät nurmikentät ja taivasta hipovat pilveNpiirtäjät. Avatessaan silmänsä hän näkee kuitenkin vain punaista tiiltä.

### LEIJONA (23.7. - 22.8.)

Leijona yritti kaikkensa. Hän lähetti kaksi työhakemusta ja kävi yhdessä haastattelussa, mutta töitä ei vain tullut. Leijona näkee kuitenkin suuren potentiaalin hobo-kesässä, joten pieni vastoinkäyminen työrintamalla ei häntä haittaa.

### NEITSYT (23.8. - 22.9.)

Neitsyttä onnistaa kevään aikana, kun satojen hakemusten ja kymmenien työhaastattelujen jälkeen hän nappaa loistavan paikan kiinnostavasta yrityksestä. Pieni pettymys kuitenkin kalvaa häntä, kun neitsyt, Customer Support Specialist, huomaa kesän kuluvan Excelin pyörittelyssä.

### VAAKA (23.9. - 22.10.)

Vaakaa onnistaa oikein toden teolla! Hän käyttää koko alkuvuoden CV:nsä hiomiseen, laittaa kaiken toivonsa vain yhteen ainoaan työpaikkaan ja kyllä vain, vaaka saa unelmiensa työpaikan! ”Value for society, value for life, for you and me, Tieto is here alright”, hyräilee Vaaka täynnä toivoa kävellessään ensimmäisenä työpäivänään konttorin ovista.

### SKORPIONI (23.10. - 21.11.)

Skorpioni hankkii itselleen kunnon koodihommia, joissa rauta kääntyy ja energiajuoma virtaa. Skorpiooni on kesällä niin kovassa psykoosissa, ettei kukaan tunnu ymmärtävän tämän puhetta

### JOUSIMIES (22.11. - 21.12.)
Jousimies ei Wapun jälkeen edes muista hakeneensa töitä, mutta kesäkuun alussa hän aloittaa työt unelmaduunissaan. Syksyn tullessa Jousimiestä ei motivoi opiskelu, vaan hän jää tahkomaan rahaa töihin.

### KAURIS (22.12. - 19.1.)

Mukavuudenhaluinen kauris jatkaa samassa työpaikassa, missä on jo ollut kolme vuotta. Työtehtävät eivät ole aivan kiinnostavimmasta päästä, mutta kauris ei jaksa hakea uusiakaan töitä. Häntä motivoi nykyisessä työpaikassaan myös palkka, jonka siivittämänä hän viettääkin vuoden aikana ansaitsemansa lomapäivät Karibian auringon alla.

### VESIMIES (20.1. - 18.2.)
Vesimies unohtaa keväällä työnhaun, ja kesän koittaessa tämä katoaakin 2 kuukaudeksi kiertämään Kaakkois-Aasia ja Australiaa. Vesimies ei osoita mitään elonmerkkejä koko kesän aikana, mutta kimbekuvun suloiset soinnut saavat tämän taas palaamaan takaisin Otaniemeen orientaatioviikolla.

### KALAT (19.2. - 20.3.)
Olet nohevana jo hankkinut työpaikan tulevalle kesälle tai kenties jo työskentelet yrityksessä, jossa vietät ensi kesän. Kalojen kesä on yhtä riemuvoittoa mielenkiintoisten työtehtävien ja urakehityksen parissa.
