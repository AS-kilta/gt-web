---
layout: post
title:  "aASitarina #15: Hullu juttu"
date:   2017-03-09 00:00:00 +0200
categories: aasitarina
featured: 5
image: "/static/aasitarina/hullujutturyhma.jpg"
caption: Hannu "Bombo" Leppinen, Sooda "Konsta" Hölttä ja Heikki "Taffis" Tahvanainen pääsivät telkkariin
ingress: Viidestoista aASitarina on Konsta "Sooda" Höltän ('07) hullu juttu.
author: Juho Salmi
---

AS:n akt-maililistalle pulahti aikoinaan (2012 alkukeväästä) sähköpostia Tarinatalo Oy:ltä, kun Hullu juttu -asiaohjelmaan haettiin teekkariryhmää avustajien rooliin tuomaan teknisiä yksityiskohtia kodinkoneiden kestävyydestä tai pikemminkin kestävyyden puutteesta. Hetken harkinnan jälkeen allekirjoittanut Konsta "sooda" Hölttä vastasi sähköpostiin ehdottamalla konsulttitiimiksi rautaista aasiryhmää, ja liitti asiantuntevuustodisteeksi linkin kotisivuilleen kun oli hetki sitten raportoinut miten pesukone korjataan vaihtamalla yksi konkka uuteen. Pian oltiinkin kuvauksissa Hannu "Bombo" Leppisen ja Heikki "Taffis" Tahvanaisen kanssa neuvomassa Ina Mikkolaa, joka jutun pääosassa pöhisi. Jonkin sortin violetinhajuinen pelleilytrollailupsykoosi taisi iskeä, kun ainakaan meikäläisellä ei ollut eikä edelleenkään ole minkään sortin esiintymistaitoja tai sen puoleen -halujakaan, mutta ihan hyvä siitä tuli silti.

Kyseinen episodi ohjelmasarjasta sisälsi kaksi erillistä aihetta. Meidän puolikkaastamme sanottiin "Miksi tavarat hajoavat ennen aikojaan - teekkarit avaavat digiboksin" ja ensimmäisenä näytetyssä oli asiaa sukupuolitasa-arvosta. Ohjelmassa paljastettiin, miten kuluttajille myydään sutta ja sekundaa, mutta toisaalta myös pohdiskeltiin, että olisiko syytä katsoa peiliinkin jos ei ostajan roolissa kiinnitä huomiota tuotteen kestävyyteen vaan lähinnä vaikka hintaan. Hehkulamppuhuijaus-dokumenttileffaankin viitattiin juontajan puolesta, mutta haastateltu lamppufirman jäbä kiisti salaliittoteoriat.

Pian sähköpostittelun ja rikkinäisten digiboksien roudailun jälkeen oltiinkin Prosessihallissa 4.4.2012 vailla minkäänlaista valmistautumista. Se oli virhe. Wopakin taisi näkyä taustalla. Muistan ensimmäisten höpinöiden olleen sellaista takeltelua, että kamerakaverilla kasvoi varmaan varsin mittava naamapalmu otsaan. Teekkareita haastateltiin ja siinä sitten pohdiskeltiin, että millaisilta laitteilta toivotaan kestävyyttä ja millaisia taas perushenkilö vaihtaa mielellään kuin sukkia. Liian kestävä laite voi toki toisaalta jarruttaa tekniikan kehitystä jos uusinta uutta ei saadakaan myytyä. Reploista muistaakseni valittiin ohjelmaan yllättävän hyvin ne sujuvimmat ja ihan järkevätkin ajatukset. Näyttelijät näyttivät supliikeilta kuin mitkäkin robotit.

Haastattelun jälkeen otettiin lafkalta lainattu muinainen oskilloskooppi esiin ja ruuvattiin Inan paikalle tuoma digiboksi auki. Tässä välissä ohjelmassa oli jotain pohdintaa ja kaupassa haahuilua, kun vasta lopuksi kai haluttiin paljastaa miten helposti voi halpiksen korjata. Romun availun yhteydessä seliteltiin halvimmista hajoavista komponenteista (jotka etenkin noihin aikoihin olivat paljon pinnalla internetin keskustelupalstoillakin, kun digiboksien hajoaminen oli jotenkin ajankohtaista) ja lopuksi vaihdettiin pari elektrolyyttikondensaattoria vehkeen virtalähteestä. Elkoista näki selvästi, että lyytti on vuotanut pihalle, ja oskilloskooppikin antoi ilmi että lähtöjännitteessä on rutkasti rippeliä. Etukäteen vaivihkaa hankitut vastaavat elkot kolvattiin tilalle ja kas kummaa, kun rippeli putosi murto-osaan. Ei kuitenkaan pantu telkkariin kiinni. Ohjelmasta jäi myös pois kaikki pätkät missä oltaisiin nimetty kyseinen komponentti elkoksi, joten se vaan jäi komponentiksi.

Esiintyjien harmiksi kahden surullisenkuuluisan elkovalmistajan nimeä ei kuultu lopullisessa ohjelmassa. Halvinta hauskaa löytyy kovin usein hajonneista virtalähteistä laitteesta kun laitteesta, eikä vaadi kovinkaan paljon mielikuvitusta jotta komponenttivalmistajien Fuhjyyu ja Capxon nimistä saa hupaisat väännelmät jotka kuvastavat niiden laatua. Ehkä meikäläistä ei otettu tosissaan niitä artikuloidessa tai sitten ei ollut soveliasta mainita yksittäistapauksia. Joka tapauksessa pienellä googlailulla voi tehdä noista omat johtopäätöksensä ympäri maailmaa raportoitujen käyttäjäkokemusten perusteella.

Kyseinen Hullu juttu -jakso tuli Ylen kakkoskanavalta saman vuoden syksyllä 25.10. ja nähtiin uusintana 2.7.2013. Yle Areena ei anna toistaa tallennetta enää joten säilyköön se katsojien ja tekijöiden muistoissa, mutta se mainitaan [tälläisellä arkistosivulla](http://yle.fi/vintti/ohjelmat.yle.fi/hullu_juttu/polyton_arkisto_avoinna_24_7.html).

Irkissä !asphuksinmielisillä seurattiin ohjelmaa livenä (elettiin aikaa ennen Telegramia). Tässä joitakin relevanteimpia kommentteja katsojilta:

    09:41 -!- Bombo changed the topic of !asphuksinmieliset to: Suuri Päivä: http://telkku.com/program/show/2012102517002 | Autek tulee kylään 1.11.!
    09:41 <@Bombo> tänää sit klo 20:00 tv2 auki

    20:04 <@Bembu> mä luulen, et ohjelman katsojaluku nousee 500% ku kaikki aasit kattoo tota :D
    20:06 <@Bembu> miten samaan ohjelmaan voidaan saada ympättyä sooda, bombo, taffis sekä naisten heikko asema...
    20:07 <@Bombo> täs haetaa tämmöst tasapainoo ku ekat 15 min on hömppää ja loput 15 kolvausta
    20:11 <@Bembu> noi ihan varmast vetää jonku siistin aasinsillan
    20:11 <@Bembu> "PROFESSORI, VOIKO NAINEN KORJATA DIGIBOKSIN"
    20:11 <@Bembu> "katsotaan, mitä teekkarit sanovat."
    20:12 <@Bombo> Bembu: repesin, ku tää on just semmone ohjelma et voisivat oikeasti kysyä tommost
    20:12 <@Bombo> käyvät joltai koivolta kysymässä
    20:18 <@jounaz> SOOOOOOOODDDDAAAAAAAAAAAAAAAAAAAAAAAAAAA
    20:18 <@taffis> @ 20 min meikä heiluu sen näkösenä että on varmasti ottanu rohkasua
    20:20 <@sooda> näytänpä oudolt verrattuna siihen mitä nyt kun ei oo jaksanu leikata lettiä
    20:20 <@Exitium> sooda: oot niin innokas
    20:20 <@jounaz> mikököhän logiikka täs on as-teekkarit on asiantuntijoita täs :D
    20:21 <@jounaz> eijumalauta, noista laineista vois miksaa biisin
    20:22 <@taffis> "öö, se pyörii toiseen suuntaan" - sooda neuvoo tota toimittajaa ruuvaamisessa :D
    20:24 <@jounaz> parilla eurolla saa
    20:25 <@Exitium> sooda on niin innokas. "joo"
    20:25 <@a_w> taivanilaisia roskia
    20:28 < sepajandro> toi soodan loppu "joo" oli kyl hyvä :D

Keräämme aASitarinoita [AS20v-historiikkia](https://www.facebook.com/AS20v/) varten. Taltioi ihmeessä omakin tarinasi: [tinyurl.com/aASitarina](http://tinyurl.com/aASitarina)
